{
  "title_mr": "श्री शंकराची आरती",
  "title_en": "Shri Shankar Aarti",
  "content_mr": "लवथवती विक्राळा ब्रह्मांडीं माळा ।\nविषें कंठ काळा त्रिनेत्रीं ज्वाळा ।\nलावण्यसुंदर मस्तकीं बाळा ।\nतेथुनियां जळ निर्मळ वाहे झुळझूळां ॥ १ ॥\nजय देव जय देव जय श्रीशंकरा ।\nआरती ओवाळू तुज कर्पूरगौरा ॥ धृ० ॥\nजय देव, जय देव ॥\n\nकर्पुरगौरा भोळा नयनीं विशाळा ।\nअर्धांगी पार्वती सुमनांच्या माळा ।\nविभुतीचें उधळण शितिकंठ नीळा ।\nऐसा शंकर शोभे उमावेल्हाळा ॥\nजय देव जय देव जय श्रीशंकरा ।\nआरती ओवाळू तुज कर्पूरगौरा ॥ २ ॥\nजय देव, जय देव ॥\n\nदेवीं दैत्यीं सागरमंथन पैं केले ।\nत्यामाजी अवचीत हलाहल जें उठिलें ।\nतें त्वां असुरपणें प्राशन केलें ।\nनीलकंठ नाम प्रसिद्ध झालें ॥\nजय देव जय देव जय श्रीशंकरा ।\nआरती ओवाळू तुज कर्पूरगौरा ॥ ३ ॥\nजय देव, जय देव ॥\n\nव्याघ्रांबर फणिवरधर सुंदर मदनारी ।\nपंचानन मनमोहन मुनिजनसुखकारी ।\nशतकोटींचे बीज वाचे उच्चारी ।\nरघुकुळटिळक रामदासाअंतरी ॥\nजय देव जय देव जय श्रीशंकरा ।\nआरती ओवाळू तुज कर्पूरगौरा ॥ ४ ॥\nजय देव, जय देव ॥",
  "content_en": "Lavthavati Vikrala Brahmandi Mala |\nVishe Kantha Kala Trinetri Jwala |\nLavanyasundara Mastaki Bala |\nTethuniya Jala Nirmala Vahe Jhuljhula || 1 ||\nJay Dev Jay Dev Jay Shrishankara |\nAarti Ovalu Tuja Karpuragaura || Dhru ||\nJay Dev, Jay Dev ||\n\nKarpuragaura Bhola Nayani Vishala |\nArdhangi Parvati Sumananchya Mala |\nVibhutiche Udhalana Shitikantha Nila |\nAisa Shankara Shobhe Umavelhala || 2 ||\nJay Dev Jay Dev Jay Shrishankara |\nAarti Ovalu Tuja Karpuragaura ||\nJay Dev, Jay Dev ||\n\nDevi Daityi Sagaramanthana Pai Kele |\nTyamaji Avachita Halahala Je Uthile |\nTe Tva Asurapane Prashana Kele |\nNilakantha Nama Prasiddha Zhale || 3 ||\nJay Dev Jay Dev Jay Shrishankara |\nAarti Ovalu Tuja Karpuragaura ||\nJay Dev, Jay Dev ||\n\nVyaghrambara Phanivaradhara Sundara Madanari |\nPanchanana Manamohana Munijanasukhakari |\nShatakotinche Bija Vache Ucchari |\nRaghukulatilaka Ramadasa Antari || 4 ||\nJay Dev Jay Dev Jay Shrishankara |\nAarti Ovalu Tuja Karpuragaura ||\nJay Dev, Jay Dev ||",
  "youtube_video_id": "M0HQiZi36uk"
}
