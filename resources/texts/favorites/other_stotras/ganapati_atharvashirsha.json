{
  "title_mr": "श्री गणपती अथर्वशीर्ष",
  "title_en": "Shri Ganpati Atharvashirsha",
  "content_mr": "।। शांती पाठ ।।\n\nॐ भद्रं कर्णेभिः शृणुयाम देवा ।\nभद्रं पश्येमाक्षभिर्यजत्राः ॥\nस्थिरैरङ्गैस्तुष्टुवांसस्तनूभिः ।\nव्यशेम देवहितं यदायुः ॥\nॐ स्वस्ति न इन्द्रो वृद्धश्रवाः ।\nस्वस्ति नः पूषा विश्ववेदाः ॥\nस्वस्तिनस्तार्थ्यो अरिष्टनेमिः ।\nस्वस्ति नो बृहस्पतिर्दधातु ॥\nॐ तन्मामवतु । तद् वक्तारमवतु । अवतु माम् । अवतु वक्तारम् ॥\nॐ शांतिः । शांतिः ॥ शांतिः ॥\n\n।। उपनिषत ।।\n\nहरिः ॐ नमस्ते गणपतये ॥\nत्वमेव प्रत्यक्षं तत्त्वमसि ॥ त्वमेव केवलं कर्ताऽसि ॥\nत्वमेव केवलं धर्ताऽसि ॥ त्वमेव केवलं हर्ताऽसि ॥\nत्वमेव सर्वं खल्विदं ब्रह्मासि ॥\nत्वं साक्षादात्माऽसि नित्यम् ॥ १ ॥\n\n।। स्वरूप तत्त्व ।।\n\nऋतं वच्मि (वदिष्यामि) ॥ सत्यं वच्मि (वदिष्यामि) ॥ २ ॥\n\nअव त्वं माम् ॥ अव वक्तारम् ॥ अव श्रोतारम् ॥\nअव दातारम् ॥ अव धातारम् ॥\nअवानूचानमव शिष्यम् ॥\nअव पश्चात्तात् ॥ अव पुरस्तात् ॥ अवोत्तरात्तात् ॥ अव दक्षिणात्तात् ॥\nअव चोर्ध्वात्तात् ॥ अवाधरात्तात् ॥ सर्वतो मां पाहि पाहि समंतात् ॥ ३ ॥\n\nत्वं वाङ्मयस्त्वं चिन्मयः ॥ त्वमानंदमयस्त्वं ब्रह्ममयः ॥\nत्वं सच्चिदानंदाद्वितीयोऽसि ॥ त्वं प्रत्यक्षं ब्रह्मासि ॥\nत्वं ज्ञानमयो विज्ञानमयोऽसि ॥ ४ ॥\n\nसर्वं जगदिदं त्वत्तो जायते ॥ सर्वं जगदिदं त्वत्तस्तिष्ठति ॥\nसर्वं जगदिदं त्वयि लयमेष्यति ॥ सर्वं जगदिदं त्वयि प्रत्येति ॥\nत्वं भूमिरापोऽनलोऽनिलो नभः ॥ त्वं चत्वारि वाक्पदानि ॥ ५ ॥\n\nत्वं गुणत्रयातीतः त्वमवस्थात्रयातीतः ॥\nत्वं देहत्रयातीतः ॥ त्वं कालत्रयातीतः ॥\nत्वं मूलाधारस्थितोऽसि नित्यम् ॥ त्वं शक्तित्रयात्मकः ॥\nत्वां योगिनो ध्यायंति नित्यम् ॥\nत्वं ब्रह्मा त्वं विष्णुस्त्वं रुद्रस्त्वं\nइन्द्रस्त्वं अग्निस्त्वं वायुस्त्वं सूर्यस्त्वं चंद्रमास्त्वं\nब्रह्मभूर्भुवः स्वरोम् ॥ ६ ॥\n\n॥ गणेश मंत्र ॥\n\nगणादिं पूर्वमुच्चार्य वर्णादिं तदनंतरम् ॥\nअनुस्वारः परतरः ॥ अर्धेन्दुलसितम् ॥ तारेण ऋद्धम् ॥\nएतत्तव मनुस्वरूपम् ॥ गकारः पूर्वरूपम् ॥\nअकारो मध्यमरूपम् ॥ अनुस्वारश्चान्त्यरूपम् ॥\nबिन्दुरुत्तररूपम् ॥ नादः संधानम् ॥\nसंहितासंधिः ॥ सैषा गणेशविद्या ॥\nगणकऋषिः ॥ निचुद्गायत्रीच्छंदः ॥\nगणपतिर्देवता ॥ ॐ गं गणपतये नमः ॥ ७ ॥\n\n॥ गणेश गायत्री ॥\n\nएकदंताय विद्महे । वक्रतुण्डाय धीमहि ॥\nतन्नो दंतिः प्रचोदयात् ॥ ८ ॥\n\n॥ गणेश रूप ॥\n\nएकदंतं चतुर्हस्तं पाशमंकुशधारिणम् ॥\nरदं च वरदं हस्तैर्बिभ्राणं मूषकध्वजम् ॥\nरक्तं लंबोदरं शूर्पकर्णकं रक्तवाससम् ॥\nरक्तगंधानुलिप्तांगं रक्तपुष्पैः सुपूजितम् ॥\nभक्तानुकंपिनं देवं जगत्कारणमच्युतम् ॥\nआविर्भूतं च सृष्ट्यादौ प्रकृतेः पुरुषात्परम् ॥\nएवं ध्यायति यो नित्यं स योगी योगिनां वरः ॥ ९ ॥\n\n॥ अष्ट नाम गणपति ॥\n\nनमो व्रातपतये । नमो गणपतये । नमः प्रमथपतये ।\nनमस्तेऽस्तु लंबोदरायैकदंताय ।\nविघ्ननाशिने शिवसुताय । श्रीवरदमूर्तये नमो नमः ॥ १० ॥\n\n॥ फलश्रुति ॥\n\nएतदथर्वशीर्ष योऽधीते ॥ स ब्रह्मभूयाय कल्पते ॥\nस सर्वतः सुखमेधते ॥ स सर्व विघ्न्नैर्नबाध्यते ॥\nस पंचमहापापात्प्रमुच्यते ॥\nसायमधीयानो दिवसकृतं पापं नाशयति ॥\nप्रातरधीयानो रात्रिकृतं पापं नाशयति ॥\nसायंप्रातः प्रयुंजानो अपापो भवति ॥\nसर्वत्राधीयानोऽपविघ्नो भवति ॥\nधर्मार्थकाममोक्षं च विंदति ॥\nइदमथर्वशीर्षमशिष्याय न देयम् ॥\nयो यदि मोहाद्दास्यति स पापीयान् भवति ॥\nसहस्रावर्तनात् यं यं काममधीते\nतं तमनेन साधयेत् ॥ ११ ॥\n\nअनेन गणपतिमभिषिंचति स वाग्मी भवति ॥ \nचतुर्थ्यामनश्नन् जपति स विद्यावान् भवति ।\nस यशोवान् भवति ॥ \nइत्यथर्वणवाक्यम् ॥\nब्रह्माद्यावरणं विद्यात् न बिभेति कदाचनेति ॥ १२ ॥\n\nयो दूर्वाकुरैर्यजति स वैश्रवणोपमो भवति ॥\nयो लाजैर्यजति स यशोवान् भवति ॥\nस मेधावान् भवति ॥\nयो मोदकसहस्त्रेण यजति\nस वाञ्छितफलमवाप्नोति ॥ \nयः साज्यसमिद्भिर्यजति\nस सर्वं लभते स सर्वं लभते ॥ १३ ॥\n\nअष्टौ ब्राह्मणान् सम्यग्ग्राहयित्वा\nसूर्यवर्चस्वी भवति ॥\nसूर्यग्रहे महानद्यां प्रतिमासंनिधौ\nवा जप्त्वा सिद्धमंत्रो भवति ॥ \nमहाविघ्न्नात्प्रमुच्यते ॥ महादोषात्प्रमुच्यते ॥\nमहापापात् प्रमुच्यते ॥\nस सर्वविद्भवति स सर्वविद्भवति ॥ \nय एवं वेद इत्युपनिषत् ॥ १४ ॥\n\n॥ शान्ति मंत्र ॥\n\nॐ सहनाववतु ॥ सहनौभुनक्तु ॥\nसह वीर्य करवावहै ॥\nतेजस्विनावधीतमस्तु मा विद्विषावहै ॥ \nॐ भद्रं कर्णेभिः शृणुयाम देवा ।\nभद्रं पश्येमाक्षभिर्यजत्राः ॥\nस्थिरैरंगैस्तुष्टुवांसस्तनूभिः ।\nव्यशेम देवहितं यदायुः ॥ \nॐ स्वस्ति न इन्द्रो वृद्धश्रवाः ।\nस्वस्ति नः पूषा विश्ववेदाः ॥\nस्वस्तिनस्तार्थ्यो अरिष्टनेमिः ।\nस्वस्ति नो बृहस्पतिर्दधातु ॥ \n\nॐ शांतिः ॥ शांतिः ॥ शांतिः ॥\n\n॥ इति श्रीगणपत्यथर्वशीर्षं संपूर्णं ॥",
  "content_en": "।। शांती पाठ ।।\n\nॐ भद्रं कर्णेभिः शृणुयाम देवा ।\nभद्रं पश्येमाक्षभिर्यजत्राः ॥\nस्थिरैरङ्गैस्तुष्टुवांसस्तनूभिः ।\nव्यशेम देवहितं यदायुः ॥\nॐ स्वस्ति न इन्द्रो वृद्धश्रवाः ।\nस्वस्ति नः पूषा विश्ववेदाः ॥\nस्वस्तिनस्तार्थ्यो अरिष्टनेमिः ।\nस्वस्ति नो बृहस्पतिर्दधातु ॥\nॐ तन्मामवतु । तद् वक्तारमवतु । अवतु माम् । अवतु वक्तारम् ॥\nॐ शांतिः । शांतिः ॥ शांतिः ॥\n\n।। उपनिषत ।।\n\nहरिः ॐ नमस्ते गणपतये ॥\nत्वमेव प्रत्यक्षं तत्त्वमसि ॥ त्वमेव केवलं कर्ताऽसि ॥\nत्वमेव केवलं धर्ताऽसि ॥ त्वमेव केवलं हर्ताऽसि ॥\nत्वमेव सर्वं खल्विदं ब्रह्मासि ॥\nत्वं साक्षादात्माऽसि नित्यम् ॥ १ ॥\n\n।। स्वरूप तत्त्व ।।\n\nऋतं वच्मि (वदिष्यामि) ॥ सत्यं वच्मि (वदिष्यामि) ॥ २ ॥\n\nअव त्वं माम् ॥ अव वक्तारम् ॥ अव श्रोतारम् ॥\nअव दातारम् ॥ अव धातारम् ॥\nअवानूचानमव शिष्यम् ॥\nअव पश्चात्तात् ॥ अव पुरस्तात् ॥ अवोत्तरात्तात् ॥ अव दक्षिणात्तात् ॥\nअव चोर्ध्वात्तात् ॥ अवाधरात्तात् ॥ सर्वतो मां पाहि पाहि समंतात् ॥ ३ ॥\n\nत्वं वाङ्मयस्त्वं चिन्मयः ॥ त्वमानंदमयस्त्वं ब्रह्ममयः ॥\nत्वं सच्चिदानंदाद्वितीयोऽसि ॥ त्वं प्रत्यक्षं ब्रह्मासि ॥\nत्वं ज्ञानमयो विज्ञानमयोऽसि ॥ ४ ॥\n\nसर्वं जगदिदं त्वत्तो जायते ॥ सर्वं जगदिदं त्वत्तस्तिष्ठति ॥\nसर्वं जगदिदं त्वयि लयमेष्यति ॥ सर्वं जगदिदं त्वयि प्रत्येति ॥\nत्वं भूमिरापोऽनलोऽनिलो नभः ॥ त्वं चत्वारि वाक्पदानि ॥ ५ ॥\n\nत्वं गुणत्रयातीतः त्वमवस्थात्रयातीतः ॥\nत्वं देहत्रयातीतः ॥ त्वं कालत्रयातीतः ॥\nत्वं मूलाधारस्थितोऽसि नित्यम् ॥ त्वं शक्तित्रयात्मकः ॥\nत्वां योगिनो ध्यायंति नित्यम् ॥\nत्वं ब्रह्मा त्वं विष्णुस्त्वं रुद्रस्त्वं\nइन्द्रस्त्वं अग्निस्त्वं वायुस्त्वं सूर्यस्त्वं चंद्रमास्त्वं\nब्रह्मभूर्भुवः स्वरोम् ॥ ६ ॥\n\n॥ गणेश मंत्र ॥\n\nगणादिं पूर्वमुच्चार्य वर्णादिं तदनंतरम् ॥\nअनुस्वारः परतरः ॥ अर्धेन्दुलसितम् ॥ तारेण ऋद्धम् ॥\nएतत्तव मनुस्वरूपम् ॥ गकारः पूर्वरूपम् ॥\nअकारो मध्यमरूपम् ॥ अनुस्वारश्चान्त्यरूपम् ॥\nबिन्दुरुत्तररूपम् ॥ नादः संधानम् ॥\nसंहितासंधिः ॥ सैषा गणेशविद्या ॥\nगणकऋषिः ॥ निचुद्गायत्रीच्छंदः ॥\nगणपतिर्देवता ॥ ॐ गं गणपतये नमः ॥ ७ ॥\n\n॥ गणेश गायत्री ॥\n\nएकदंताय विद्महे । वक्रतुण्डाय धीमहि ॥\nतन्नो दंतिः प्रचोदयात् ॥ ८ ॥\n\n॥ गणेश रूप ॥\n\nएकदंतं चतुर्हस्तं पाशमंकुशधारिणम् ॥\nरदं च वरदं हस्तैर्बिभ्राणं मूषकध्वजम् ॥\nरक्तं लंबोदरं शूर्पकर्णकं रक्तवाससम् ॥\nरक्तगंधानुलिप्तांगं रक्तपुष्पैः सुपूजितम् ॥\nभक्तानुकंपिनं देवं जगत्कारणमच्युतम् ॥\nआविर्भूतं च सृष्ट्यादौ प्रकृतेः पुरुषात्परम् ॥\nएवं ध्यायति यो नित्यं स योगी योगिनां वरः ॥ ९ ॥\n\n॥ अष्ट नाम गणपति ॥\n\nनमो व्रातपतये । नमो गणपतये । नमः प्रमथपतये ।\nनमस्तेऽस्तु लंबोदरायैकदंताय ।\nविघ्ननाशिने शिवसुताय । श्रीवरदमूर्तये नमो नमः ॥ १० ॥\n\n॥ फलश्रुति ॥\n\nएतदथर्वशीर्ष योऽधीते ॥ स ब्रह्मभूयाय कल्पते ॥\nस सर्वतः सुखमेधते ॥ स सर्व विघ्न्नैर्नबाध्यते ॥\nस पंचमहापापात्प्रमुच्यते ॥\nसायमधीयानो दिवसकृतं पापं नाशयति ॥\nप्रातरधीयानो रात्रिकृतं पापं नाशयति ॥\nसायंप्रातः प्रयुंजानो अपापो भवति ॥\nसर्वत्राधीयानोऽपविघ्नो भवति ॥\nधर्मार्थकाममोक्षं च विंदति ॥\nइदमथर्वशीर्षमशिष्याय न देयम् ॥\nयो यदि मोहाद्दास्यति स पापीयान् भवति ॥\nसहस्रावर्तनात् यं यं काममधीते\nतं तमनेन साधयेत् ॥ ११ ॥\n\nअनेन गणपतिमभिषिंचति स वाग्मी भवति ॥ \nचतुर्थ्यामनश्नन् जपति स विद्यावान् भवति ।\nस यशोवान् भवति ॥ \nइत्यथर्वणवाक्यम् ॥\nब्रह्माद्यावरणं विद्यात् न बिभेति कदाचनेति ॥ १२ ॥\n\nयो दूर्वाकुरैर्यजति स वैश्रवणोपमो भवति ॥\nयो लाजैर्यजति स यशोवान् भवति ॥\nस मेधावान् भवति ॥\nयो मोदकसहस्त्रेण यजति\nस वाञ्छितफलमवाप्नोति ॥ \nयः साज्यसमिद्भिर्यजति\nस सर्वं लभते स सर्वं लभते ॥ १३ ॥\n\nअष्टौ ब्राह्मणान् सम्यग्ग्राहयित्वा\nसूर्यवर्चस्वी भवति ॥\nसूर्यग्रहे महानद्यां प्रतिमासंनिधौ\nवा जप्त्वा सिद्धमंत्रो भवति ॥ \nमहाविघ्न्नात्प्रमुच्यते ॥ महादोषात्प्रमुच्यते ॥\nमहापापात् प्रमुच्यते ॥\nस सर्वविद्भवति स सर्वविद्भवति ॥ \nय एवं वेद इत्युपनिषत् ॥ १४ ॥\n\n॥ शान्ति मंत्र ॥\n\nॐ सहनाववतु ॥ सहनौभुनक्तु ॥\nसह वीर्य करवावहै ॥\nतेजस्विनावधीतमस्तु मा विद्विषावहै ॥ \nॐ भद्रं कर्णेभिः शृणुयाम देवा ।\nभद्रं पश्येमाक्षभिर्यजत्राः ॥\nस्थिरैरंगैस्तुष्टुवांसस्तनूभिः ।\nव्यशेम देवहितं यदायुः ॥ \nॐ स्वस्ति न इन्द्रो वृद्धश्रवाः ।\nस्वस्ति नः पूषा विश्ववेदाः ॥\nस्वस्तिनस्तार्थ्यो अरिष्टनेमिः ।\nस्वस्ति नो बृहस्पतिर्दधातु ॥ \n\nॐ शांतिः ॥ शांतिः ॥ शांतिः ॥\n\n॥ इति श्रीगणपत्यथर्वशीर्षं संपूर्णं ॥",
  "youtube_video_id": "FAzbmaSS9rg"
}
