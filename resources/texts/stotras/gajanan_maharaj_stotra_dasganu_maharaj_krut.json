{
  "title_mr": "गजानन महाराज स्तोत्र - दासगणू महाराज कृत",
  "title_en": "Gajanan Maharaj Stotra - Dasganu Maharaj Krut",
  "stotra_mr": "* संतकंवी श्री दासगणूविरचित श्री गजानन प्रार्थना स्तोत्र *\n\nहे सर्वाद्या सर्वशक्ती | हे जगदोद्धारा जगत्पती |\nसाह्य व्हावें सत्वरगति | या लेकरांकारणें ||१||\n\nजें जें काही ब्रम्हांडात | तें तें तुझें रुप सत्य |\nतुझ्यापुढे नाहीं खचित | कोणाचीही प्रतिष्ठा ||२||\n\nतूं निरंजन निराकार | तूंच अवधूत दिगंबर |\nसाकाररुप सर्वेश्वर | विश्वनाथ तूंच की || ३||\n\nजें जें कांही म्हणावें । तें तें तुझे रुप बरवें |\nदासगणूस आतां पावे | हीच आहे याचना ||४||\n\nतूंच काशी विश्वेश्वर | सोमनाथ बद्रीकेदार |\nमहांकाल तेवि ओंकार | तूंच की रे त्र्यंबकेश्वरा ||५||\n\nभीमाशंकर मल्लिकार्जुन | नागनाथ पार्वतीरमण |\nश्रीघृष्णेश्वर म्हणून | वेरूळगांवी तूंच की ||६||\n\nतूंच परळी वैजनाथ | निधीतटाला तूंच स्थित |\nरामेश्वर पार्वतीकांत | सर्व संकट निवारता ||७||\n\nहे कृपार्णवा नारायणा | महाविष्णो आनंदघना |\nहे शेषशायी परिपूर्णा | नरहरि वामना रघुपते ||८||\n\nतूं वृंदावनी श्रीहरी | तूं पांडुरंग पंढरपुरीं |\nव्यंकटेश तूं गिरीवरीं | पुरीमाजीं जगन्नाथ ||९||\n\nद्वारकेसी नंदनंदन | नाम देती तुजकारण |\nजैसें भक्तांचे इच्छील मन | तैसे तुज ठरविती ||१०||\n\nआता हे चंद्रभागातटविहारा | या गजाननस्तोत्रा साह्य करा |\nहेंच मागणे पसरुनि पदा | तुज विठठ्ले दासगणू ||११||\n\nगजानन जें स्वरुप कांही | तें तुझ्याविण वेगळें नाहीं |\nदत्त भैरव मार्तंड तेही | रुपें तुझीच अधोक्षजा ||१२||\n\nया सर्व स्वरुपांकारण | आदरें मी करी वंदन |\nमाझे त्रिताप करा हरण | हेंच आहे मागणें ||१३||\n\nहें महालक्ष्मी कुलदेवते | कृपाकटाक्षं लेकरातें |\nपाही दासगणूतें | हीच तुजला प्रार्थना ||१४||\n\nआतां शंकराचार्य गुरुवर | तेवी नाथ मच्छिंदर |\nनिवृत्तीदास ज्ञानेश्वर | समर्थ सज्जनगडीचे ||१५||\n\nहे तुकारामा महासंता | तुजलागी दंडवता |\nकरिता होई मला त्राता | नाहीं ऐसे म्हणू नका ||१६||\n\nहे शिर्डीकर बाबासाई | लेकरांसाठी धांव घेई |\nवामनशास्त्री माझे आई | माझी उपेक्षा करूं नका ||१७||\n\nहे शेगांवीच्या गजानना | महासंता आनंदघना |\nतुला येऊ दे कांहीं करुणा | या अजाण दासगणूची ||१८||\n\nतुम्हां सर्वा प्रार्थन | स्तोत्र करितो हें लेखन |\nमाझ्या चित्तीं म्हणून | वास आपण करावा ||१९||\n\nजें जें तुम्ही वदवाल कांही | तेंच लिहीन कागदीं पाहीं |\nस्वतंत्रता मजला नाहीं | मी पोषणा तुमचा असें ||२०||\n\nमाघमासी सप्तमीस | वद्यपक्षीं शेगांवांत |\nतुम्ही प्रगटला पुण्यपुरुष | पंथाचिया माझारी ||२१||\n\nउष्टया पत्रावळी शोधन | तुम्हीं केल्या म्हणून |\nमिळालें कीं नामाभिधान | पिसा पिसा ऐंसे तुम्हा ||२२||\n\nउगी न वाढावी महती | म्हणून ऐसी केली कृती |\nतुम्ही साच गुरुमूर्ती | लपून बसाया कारणे ||२३||\n\nपरि विचारवंत जे ज्ञानी | तें तुम्हांलागी पाहुनी |\nभ्रमा हातफळी देवूनी | पाय तुमचे वंदितात ||२४||\n\nबंकटलाल दामोदर | हे दोघे चतुर नर |\nभ्रमातें सारून दूर | शरण आले तुम्हांला ||२५||\n\nबंकटलालाचें सदनास | तुम्ही राहिला कांही दिवस |\nतेथे जानराव देशमुखास | मरत असतां वांचविले ||२६||\n\nकेवळ पाजुनियां तिर्था | आपुल्या पदींचे समर्था |\nतुजलागीं दंडवता | असो आमुचा वरचेवर ||२७||\n\nतुझिया लीलानिधीचा | नच लागे पार साचा |\nटिटवींने सागाराचा | अंत कसा घेववेल ? ||२८||\n\nपितांबरा देऊनी भोपळा | नाल्यास तुम्ही पाठविला |\nजल तें हो आणविण्याला | तहान लागली म्हणून ||२९||\n\nपितांबरासी बजाविले | ओंजळीने पाणी भले |\nन पाहिजे तुंवा भरले | या माझिया भोपळयांत ||३०||\n\nजलांत तुंबा बुडवावा | जलें पूर्ण भरून घ्यावा |\nआणि तोच मला आणून द्यावा | यांत अंतर करूं नको ||३१||\n\nतुंबा बुडेल ऐसें पाणी | नव्हतें नाल्यालागुनी |\nविश्वास ठेवोनिया वचनीं | ऐसें केलें पितांबरे ||३२||\n\nनाल्याचिया जलासी | तुंबा तो लावितां सरसी |\nआपोआप त्या ठायासी | भव्य खांच पडली कीं ||३३||\n\nतुंबा त्यांत भरत आला | ऐशी तुझी अगाध लीला |\nती साच वर्णण्याला | शेषही थकेल वाटतें ||३४||\n\nसोमवारी प्रदोषासी | बंकटलालच्या सदनासी |\nभाविकां आपण व्योमकेशी | दिसतसा महाराजा ||३५||\n\nयात नवल ना तिळभर | कां कीं तूंच शंकर रमावर |\nहे जेवढे चराचर | तेवढे तुम्हीच आहात कीं ||३६||\n\nतुझें स्वरुप यथातथ्य | मानवासी नाहीं कळत |\nम्हणून पडती भ्रमांत | मायावश होऊनी ||३७||\n\nप्रातःकालाचे वेळीं | संपली होती दिवासळी |\nजानकीराम देईना मुळीं | विस्तव तुमच्या चिलमीस ||३८||\n\nजानकीराम सोनार | बागेसरीचा वैश्वानर |\nद्यावयासी कुरकुर | करूं लागला असे कीं ||३९||\n\nतें अंतर्ज्ञानें जाणून | कौतुक दाविलें करून |\nचिलीम विस्तवांवाचून | पेटूनिया दाविली ||४०||\n\nसोनार विस्तव देण्याला | नाहीं ऐसे वदला |\nम्हणूनिया येता झाला | राग भगवंताकारणें ||४१||\n\nचिंचवणे तें सोनाराचें | नासले अक्षय तृतीयेंचें |\nप्राणघातक किड्यांचे | झालें त्यांत साम्राज्य ||४२||\n\nअवघे टकमका पाहती | नाका पदर लाविती |\nएकमेका सांगती | हें चिंचवणे खाऊ नका ||४३||\n\nमग जानकीराम म्हणाला | साधूस विस्तव ना दिला |\nत्याचा हा प्रत्यय आला | धन्य धन्य हा गजानन ||४४ ||\n\nमग तात्काळ उठून वेगेंसी | आला बंकट सदनासी |\nहकीकत बंकटलालासी | सर्व केली निवेदन ||४५||\n\nबंकटलालाचे वशिल्यानें | चरण धरिलें सोनारानें |\nअनन्यभाव भक्तींने | गजाननाचे तेधवां ||४६||\n\nगुरुराया अंतर | मऊ आपले साचार |\nतेंच कां हो केले कठोर | मजविषयीं समर्था ||४७||\n\nआतां या चिचवण्यासी | हात लावा पुण्यराशी |\nत्याविण मी सदनासी | न जाय येथून ||४८||\n\nऐसी त्याची ऐकून गिरा | चिंचवण्यासी लाविले करा |\nचिंचवणें तेच झाला झरा |\nअमृताचा विबुधहो ||४९||\n\nयापरी जानकीराम शरण आला | अखेर आपुल्या पदाला |\nमुकीनचंदु कृतार्थ केला | खाऊन दोन कान्हवले ||५०||\n\nमाधव नामें चिंचोलीचा | ब्राह्मण एक होता साचा |\nत्यास बोध अध्यात्माचा | तुम्हीच एक केलात ||५१||\n\nभ्रांती त्याची उठविली | प्रपंच माया तोडिली |\nमोक्ष पर्वणी लाभली | तया माधवाकारणें ||५२||\n\nऐसें आपुलें महिमान | श्रेष्ठ आहे सर्वाहून |\nपदरी असल्या विपूल पुण्य | पाय तुझे सांपडती ||५३||\n\nवसंत पुजेकारण | घनपाठी ब्राह्मण |\nआणविलेत आपण | ऐन वेळी तेधवां ||५४||\n\nबंकटलालें आपणांसी | नेलें खावया मक्यासी |\nआपुलिया मळ्यासी | अति आग्रह करूनी ||५५||\n\nमोहळें होती मळयांत | मधमाशांची भव्य सत्य |\nतीं पेटविता आगटीप्रत | उठतीं झालीं निजलीलें ||५६||\n\nमधमाशासी पाहून | लोक करिती पलायन |\nभय जिवाचें दारूण | आहे की प्रत्येकाला ||५७||\n\nतुम्ही मात्र निर्धास्त | बैसता झाला मळ्यांत |\nमधमाशा अतोनांत | बसल्या तुमच्या अंगावरी ||५८||\n\nलोक दुरुन पाहती | परी न कोणाची होय छाती |\nतुम्हां सोडवाया गुरुमूर्ती | मधमाशांच्या त्रासांतून ||५९||\n\nबंकटलाल दुःखी झाला | पाहून त्या माशांला |\nत्यांनी मात्र थोड केला | प्रयत्न तुम्हा सोडविण्याचा ||६०||\n\nकांही वेळ गेल्यावरी | तुम्हीच आज्ञा केली खरी |\nमधमाशांस जाया दुरी | तें अवघ्यांनी पाहिले ||६१||\n\nआपुल्या आज्ञेनुसार | मधमाशा झाल्या दूर |\nबंकट म्हणे सोनार | आणवितों कांटे काढावया ||६२||\n\nकां कीं मधमाशांचे काटे | रुतले असतील मोठें |\nते लपून बसती बेटे | स्वामी अवघ्या शरिरांत ||६३||\n\nम्हणून ते काढावया | सोनार आणवितो ये ठाया |\nआपण म्हणालात वाया | हा त्रास घेऊ नका ||६४||\n\nयोगशास्त्र येतें मला | मी योगबलें कांटयाला |\nबाहेर काढितों त्याजला | सोना कशास पाहिजे ? ||६५||\n\nऐसें वदून कुंभक केला | तेधवां की आपण भला |\nतेणें बाहेर कांटयाला | पडणें अवश्य झाले की ||६६||\n\nहे कौतुक सर्वांनी | पाहिलें त्या ठिकाणी |\nजो तो मनुष्य जोडी पाणि | स्वामी आपणांकारणे ||६७||\n\nआपण म्हणाला त्यावर | हे जीवांनो घटकाभर |\nबैसा या वृक्षावर | आतां कोणास चावू नका ||६८||\n\nसंकल्प बंकटलालचा | पूर्ण करणें आहे साचा |\nसोहळा मका सेवण्याचा | निर्विघ्न त्याचा होऊं द्या ||६९||\n\nपहा माशा उठतां क्षणी | तुम्ही गेलांत पळूनी |\nसंकट येतां नाहीं कोणी | तारिता हे ध्यानीं धरा ||७०||\n\nलाडू, पेढे खावयास | लोक जमती विशेष |\nपरी साह्य संकटास | कोणीही करीना ||७१||\n\nहें तत्व ध्यानी धरा | ईश्वरासी आपुला करा |\nम्हणजे सफल होय खरा | तुमचा की संसार ||७२||\n\nऐसा उपदेश भक्ताप्रती | साच केलात गुरुमूर्ति |\nएक्या मुखें करूं किती | मी आपुलें वर्णन ||७३||\n\nकृष्णाजीचें मळ्यांत | दांभिक गोसावी आले बहुत |\nजे होते सांगत | शुष्क वेदांत जगाला ||७४||\n\nत्या गोसाव्यांचा ब्रह्मगिरी | महंत आणिला वाटेवरी |\nजो जळत्या पलंगावरी | तुम्हांजवळ ना बैसला ||७५||\n\nचहूंकडून होता पेटला | तो अग्नि आपण शांत केला |\nतेणें त्या ब्रम्हागिरीला | कौतुक अति वाटले ||७६||\n\nसर्व आभिमान सोडून | आपणां तो आला शरण |\nअग्नीचें ते अग्नीपण | चांदण्यापरी केलें तुम्ही ||७७||\n\nटाकळीकर हरिदासाचा | घोडा अति द्वाड साचा |\nतुम्ही हरविला त्याचा | द्वाडपणा तो क्षणात ||७८ ||\n\nघोडा आज्ञेत वागला | तो सर्वांनी पाहिला |\nअशक्य कांही आपणाला | नाही उरलें जगांत ||७९||\n\nअडगांव आकोली गांवात | कावळे शिरतां भंडाऱ्यात |\nआपण पळविले क्षणांत | आज्ञा त्यासी करून ||८०||\n\nअजूनपर्यंत त्या ठायी | कावळा ये ना एकही |\nसंत जे वदतील कांही | खोटे होय कोठून ? ||८१||\n\nप्रखर असुनी उन्हाळा | निर्जनशा काननाला |\nऐन दुपारचे समयाला | कौतुक केले अभिनव ||८२||\n\nआकोलीच्या रानांत | सर्व्हे नंबर बावन्नात |\nएका शुष्क गर्दाडाप्रत | बनविली तुम्ही पुष्करिणी ||८३||\n\nभक्त आपुला पितांबर | कृपा होती त्याचेवर |\nतयाचाही अधिकार | थोर आपण बनविला ||८४||\n\nज्योतीप्रत मिळाल्या ज्योत | भेद कांही न तेथे उरत |\nखराच पितांबर पुण्यवंत | साक्षात्कारी जाहला ||८५||\n\nवठलेल्या आंब्याला | त्यांनी आणविला पाला |\nकोंडोली ग्रामाला | हे कृत्य झालें कीं ||८६||\n\nभीमा अमरजा संगमासी | क्षेत्र गाणगापुरासी |\nपर्णे फुटलीं टोणप्यासी | नरसिंह सरस्वती कृपेनें ||८७||\n\nतेंच कृत्य कोंडोलीतें | करविले पितांबरा हातें |\nआपणची गुरुमुर्ते | हे स्वामी समर्था ||८८||\n\nवद्य पक्षांत माघमासी | सोमवतीच्या पर्वासी |\nक्षेत्र ओंकारेश्वरासी | गेले असतां भक्त तुमचें ||८९||\n\nतेथे महानदी नर्मदेंत | नौका फुटली अकस्मात |\nपाणी येऊं लागले आंत | नाव बुडूं लागली ||९०||\n\nत्या नौकेंत आपण होतां | म्हणून नर्मदा लावी हातां |\nफुटलेल्या ठायी तत्वतां | ऐसा प्रभाव आपुला हो ||९१||\n\nनौका कांठास लाविली | नर्मदेनें आणून भली |\nआपणां वंदून गुप्त झाली | हे बहुतांनी पाहिलें ||९२||\n\nत्र्यंबक पुत्र कवराचा | आपुला भक्त होता साचा |\nजो अभ्यास वैद्यकीचा | हैद्राबादी करीत असे ||९३||\n\nत्याची कांदा भाकर | आपण केली गोड फार |\nपदार्थ सारूनियां दूर | इतरांनी आणलेले ||९४||\n\nजैसा द्वारकाधीश भगवान | कौरवांचे पक्वान्न |\nसांडूनिया भक्षण | करी विदुर कण्यांचे ||९५||\n\nतैसेच आपण केलें | कवरांचे अन्न भक्षिलें |\nखऱ्या भक्तीचें भुकेले | आपण आहा महाराजा ||९६||\n\nसवळदचा गंगाभारती | तया फुटली रक्तपिती |\nतो त्रासून जिवाप्रती | आला असतां आपणाकडे ||९७||\n\nलोक अवघे तिटकारा | करूं लागलें त्याचा खरा |\nकोणी न देती त्यास थारा | रोगभयें करून ||९८||\n\nत्या गंगाभारतीस | येऊं न देती दर्शनास |\nकोणी आपल्या शेगांवास | ऐसी स्थिती जाहली ||९९||\n\nलोक म्हणती तयाप्रत | मिसळू नकोस लोकांत |\nत्रास न द्यावा यत्किंचित् | तूं समर्थाकारणें ||१००||\n\nतो गोसावी एके दिवशी | आला आपल्या दर्शनासी |\nडोई ठेवतां पायांसी | मारिलें आपण तयाला ||१|\n\nथोबाड झोडिलें दोन्ही हातें | लाथ मारून कमरेंतें |\nउलथून पाडिला रस्त्यातें | थुकून त्याच्या अंगावरी ||२||\n\nबेडका पडतां अंगावर | गंगाभारती हर्षला फार |\nम्हणे आतां होईल दूर | व्याधी माझी नि:संशय ||३||\n\nजो बेडका होता पडला | तोच त्यांने मलम केला |\nअवघ्या अंगास लाविला | चोळचोळूनीया निज हातें ||४||\n\nऐशा रीतीं सेवा करीत | राहिला गोसावी शेगांवांत |\nतयाच्या महारोगाप्रत | आपण कीं हो निवटिलें ||५||\n\nतुमच्या कृपेचिया पुढें | औषध काय बापुडे |\nअमृत तेंही फिके पडे | ऐसा महिमा अगाध ||६||\n\nकोणतेंही संकट जरी | येऊन पडले भक्तांवरी |\nतें निजकृपेनें करीतां दुरी | आपण साच दयाळा ||७||\n\nसंकटीं खंडू पाटलाप्रत | आपण देऊन कृपेचा हात |\nन्यायाधिशाचें कचेरीत | निर्दोष त्यासी सोडिलें ||८||\n\nबाळकृष्ण रामदासी | होता बाळापूर ग्रामासी |\nत्या माघ वद्य नवमीसी | समर्थदर्शन घडविलें ||९||\n\nघटकेंत दिसावा गजानन | घटकेंत सूर्याजीपंत नंदन |\nघटकेंत भजन तें गणगण | घटकेंत जयजय रघुवीर असे ||११०||\n\nतेणें बाळकृष्ण घोटाळला | अखेर ओळखून आपणांला |\nसमर्थ म्हणूनी नमस्कार केला | काय लीला वानूं ती ||११||\n\nसंत आधकारें समान | मुळीं न तेथे अधिक न्यून |\nजैसे भक्तांचे इच्छी मन | तैशी रुपे दिसती तया ||१२||\n\nगणेशदादा खापर्डे | उमरावतीचे गृहस्थ बडे |\nकुपादृष्टीनें त्यांकडे | पाहिले आपण सर्वदा ||१३||\n\nया खापडर्याला वऱ्हाड प्रांती | अनभिषिक्त राजा बोलती |\nराष्ट्रोद्धाराची तळमळ ती | होती खापडर्याकारणें ||१४||\n\nकोठे न आले अपयश त्याला | हा तुमच्या कृपेचा महिमा झाला |\nबाळ गंगाधर टिळकाला | तुम्हीच कृपा केलीत ||१५||\n\nभगवंतानें अर्जुनाला | भगवद्गीतेचा उपेदश केला |\nज्या गीतेने जगाला | थक्क करून सोडिलें ||१६||\n\nपार्थ देवाचा भक्त जरी | राहिला वनवासाभीतरी | \nबारा वर्षे कांतारीं | ऐसे भागवत सांगते ||१७||\n\nभगवंताचा वशिला | प्रत्यक्ष असून अर्जुनाला |\nवनवास तो नाही चुकला | तैसेच झाले टिळकांचें ||१८||\n\nसंतकृपा असून | शिक्षा झाली दारूण |\nब्रह्मदेशीं नेऊन | मंडाल्याशीं ठेविलें त्या ||१९||\n\nश्रोतें त्याच मंडाल्यात | गीतारहस्य केला ग्रंथ |\nजो आबालवृद्धांप्रत | मान्य झाला सारखा ||१२०||\n\nकोल्हटकरा हातें भला | आपण होता पाठविला |\nभाकरीच्या प्रसादाला | मुंबईत टिळकाकारणें ||२१||\n\nफळ हें त्या प्रसादाचें | गीतारहस्य होय साचें |\nभाष्यकार गीतेचे | हे सहावे झाले की ||२२||\n\nपहिले शंकराचार्य गुरुवर | दुसरे रामानुजाचार्य थोर |\nमध्व, वल्लभ त्यानंतर | भाष्यकार जाहलें ||२३||\n\nपांचवी ज्ञानेश्वर माऊली | भावार्थदीपिका टिका केली |\nजी मस्तकी धारण केली | अवघ्या मुमुक्षु जनांनी ||२४||\n\nज्ञानेश्वरा नंतर | एक दोन टीकाकार |\nझाले परी ना आली सर | त्यांना ज्ञानेश्वर माऊलीची ||२५||\n\nवामनाची यथार्थदीपिका | तैसाच गीतार्णव देखा |\nहेहीं ग्रंथ भाविका | काही अंशें पटलें कीं ||२६||\n\nगीतेचा अर्थ कर्मपर | लावी बाळ गंगाधर |\nत्या टिळकांचा अधिकार | वानाया मी समर्थ नसे ||२७||\n\nमागील टीका समयानुसार | अवतरल्या या भूमीवर |\nतैसाच आहे प्रकार | या गीतारहस्याचा ||२८||\n\nत्या लोकमान्य टिळकांवरी | आपण कृपा केली खरी |\nम्हणून तयाच्या झाला करी | गीतारहस्य महाग्रंथ ||२९||\n\nखामगांवी डॉक्टर कवरा | तीर्थ आणि अंगारा |\nआपण नेऊन दिलांत खरा | ब्राह्मणाच्या वेषानें ||१३०||\n\nज्यायोगें व्याधी त्याची | समुळ हरण झाली साची |\nतुम्ही काळजी भक्तांची | अहोरात्र वहातसां ||३१||\n\nकन्या हळदी माळयाची | बायजा नामें मुंडगांवची |\nही तुमच्या कृपे जनीची | समता पावती झालीसे ||३२||\n\nवरदहस्त बायजाशिरीं | तुम्ही ठेवितां निर्धारी |\nतिही झाली आधकारी | केवळ तुमच्या कृपेनें ||३३||\n\nमुंडगांवच्या पुंडलीकाला | होता जरी प्लेग झाला |\nतो येता दर्शनाला | व्याधी दुर्धर हरिली तुम्ही ||३४||\n\nसद्भक्त बापून्याप्रती | तुम्ही भेटविला रुक्मिणीपती |\nनाहीं अशक्य कोणती | गोष्ट आपणांकारणें ||३५||\n\nएके वेळी आपणाला | गोपाळ बुटी घेऊन गेला |\nभोसल्याच्या नागपुराला | अती आग्रह करून ||३६||\n\nगोपाळ बुटी श्रीमंत भारी | हजारों पंक्तीं त्यांचे घरीं |\nउर्दू लागल्या वरचेवरी | केवळ आपल्या प्रित्यर्थ ||३७||\n\nइकडे शेगांव सुनें पडलें | प्रेतवत् दिसूं लागलें |\nमुखीं तेज नाहीं उरलें | मुळींच पाटील मंडळीच्या ||३८||\n\nशेगांवीचे पुष्कळ जन | आले नागपुरा जाऊन |\nपरी न झालें दर्शन | समर्थांचे कोणाला ||३९||\n\nचौक्या पहारे सभोंवार | कडेकोट होते फार |\nसमर्थांच्या पायांवर | शीर ठेवणे मुष्कील झालें || १४०||\n\nनागपूराहून आपणाला | आणण्या हरि पाटील निघाला |\nदहा पांच संगतीला | भक्त घेऊन शेगांवचे ||४१||\n\nआला सिताबर्डीसी | गोपाळ बुटीच्या सदनासी |\nतो तेथे दारापाशीं | शिपाई पाहिले दोन चार ||४२||\n\nशिपायांनी पाटलाला | जरी होता अटकाव केला |\nपरी तो न त्यांनी जुमानिला | बळकळ होता म्हणून ||४३||\n\nहरी पाटील शिरला आंत | गडबड झाली तेथे बहुत |\nतुम्ही धावून त्याचा हात | धरिलात कीं प्रेमानें ||४४||\n\nजैसे वासरासी पाहतां | गाय धावे पुण्यवंता |\nतैसेच तुम्ही समर्था | केलेंत घरी बुटीच्या ||४५||\n\nगोपाळ बुटी धांवत आले | हरि पाटला विनविते झाले |\nपाटील माझें ऐकलें | पाहिजे तुम्ही थोडेसें ||४६||\n\nभोजनोत्तर समर्थाला | जा घेऊन शेगांवाला |\nतो आहे भक्तीस विकला | शेगांवकरांच्या नि:संशय ||४७||\n\nसर्वांचे झाल्या भोजन | आपण निघाला तेथून |\nआशीर्वाद तो देऊन | गोपाळ बुटीच्या कुटूंबाला ||४८||\n\nत्या पाटील हरिवरी | कृपा आपुली अत्यंत खरी |\nश्रीकल्याणस्वामीपरी | सेवेस आपुल्या तत्पर जो ||४९||\n\nहरि पाटला कारण | स्वामी तुमचे द्वयचरण |\nहेंच महानिधान | जोडलें ऐसें वाटतसे ||१५०||\n\nधार कल्याणचें रंगनाथ | आले तुम्हां भेटण्याप्रत |\nगुरुराया या शेगांवात | शेगांवचे भाग्य मोठें ||५१||\n\nश्रीवासुदेवानंद सरस्वती | जे प्रत्यक्ष दत्तमुर्ती |\nऐशा जगमान्य विभूति | आल्या आपल्या दर्शना ||५२||\n\nजरी आपण देह ठेविला | तरी पावतसा भाविकाला |\nयाचा अनुभव रतनसाला | आला आहे दयानिधे ||५३||\n\nरामचंद्र कृष्णाजी पाटील | भक्त तुमचा प्रेमळ |\nत्याची तुम्ही पुरविली आळ | गोसाव्याच्या रुपानें ||५४||\n\nतैसच बोरीबंदरावरी | जांजळ जो का लक्ष्मण हरी |\nत्याला भेट दिली खरी | परमहंस रुपानें ||५५||\n\nतुमच्या लीलेच्या तो पार | कोणा न लागे तिळभर |\nमुंगी मेरूमांदार | आक्रमण कैशी करी ||५६||\n\nटिटवीच्यानें सागर | शोषवेल का साचार |\nदासगणू हा लाचार | आहे सर्व बाजूने ||५७||\n\nआपली वर्णण्या लीला | महाकवीच पाहिजे झाला |\nमजसारख्या घुंगुरडयाला | ते साधणे कठीण ||५८||\n\nपरि जो का असे परिस | तो सुवर्ण करी लोखंडास |\nउरवी न त्याच्या ठायीं दोष | लोहपणाचा येतुला हो ||५९||\n\nआपुली लीला कस्तुरी | मम वाणी मृत्तिका खरी |\nपरी मान पावेल भुमिवरी | सहवासें या कस्तुरीच्या ||१६०||\n\nमाझें भाग्य धन्य धन्य | म्हणून तुमचे पाहिले चरण |\nआतां न द्यावे लोटून | परत दासगणूला ||६१||\n\nसर्वदा सांभाळ माझा करा | दैन्यदुःखातें निवारा |\nभेटवा मशीं शारंगधरा | भक्त बापुन्याच्यापरी ||६२||\n\nआपल्या कृपेकरून | सानंद राहो सदा मन |\nसर्वदा घडो हरिस्मरण | तैसीच संगत सज्जनांची ||६३||\n\nअव्याहत वारी पंढरीची | मम करे व्हावी साची |\nआवड सगुण भक्तीची | चित्ता ठायीं असूं द्या ||६४||\n\nअंत घडो गोदातीरीं | याविण आशा नाहीं दुसरी |\nस्मृती राहो जागृत खरी | भजन हरींचें करावया ||६५||\n\nभजन करितां मोक्ष घडो | देह गोदातीरीं पडो |\nसद्भक्तांसी स्नेह जडो | दासगणूचा सर्वदा ||६६||\n\nमागितलें तें मला द्यावे | तैसें लोकांचेही पुरवावे |\nआर्त गुरुवरा मनोभावे | जे या स्तोत्रा पठतील ||६७||\n\nया स्तोत्राचा पाठ जेथ | भावे होईल तेथ तेथ |\nतेथे न राहो कदा दुरित | इतुलेही दयाळा ||६८||\n\nस्तोत्रपठाकां उत्तम गती | तैशी संतती संपत्ती |\nधर्मवासना त्यांच्या चित्तीं | ठेवा जागृत निरंतर ||६९||\n\nभूतबाधा भानामती | व्हावी न स्तोत्र पठकांप्रती |\nलौकिक त्याचा भूवरती | उत्तरोत्तर वाढवावा ||१७०||\n\nहें स्तोत्र ना अमृत | होईल अवघ्या भाविकांप्रत |\nयेईल त्याची प्रचित | सद्भाव तो ठेविल्या ||७१||\n\nमोठयानें करून गर्जना | बहावे साधू गजानना |\nशेगांवचा योगीराणा | सर्वदा पावो तुम्हातें ||७२||\n\nसद्गुरुनें चित्तास | पहा माझ्या करून वास |\nबोलविलें या स्तोत्रास | तुमच्या हिताकारणें ||७३||\n\nयातें असत्य मानल्यास | सुखाचा तो होईल नाश |\nभोगीत रहाल संकटास | वरचेवर अभक्तीनें ||७४||\n\nअभक्ती ती दूर करा | गजाननासी मुळीं न विसरा |\nत्याच्या चरणीं भाव धरा | म्हणजे जन्म सफल होई ||७५||\n\nस्तोत्र पठकांची आपदा | निमेल कीं सर्वदा |\nदृढ चित्तीं धरा पदां | गजानन साधूच्या ||७६||\n\nवाचें म्हणता गजानन | व्याधी जातील पळून |\nजैसे व्याघ्रा पाहून | कोल्हे लांडगे पळती की ||७७||\n\nस्तोत्रपठका भूमीवरी | कोणी न राहील पहा वैरी |\nअखेर मोक्ष त्याच्या करी | येईल कीं निःसंशय ||७८||\n\nशके अठराशें अडुसष्टांत | श्रीक्षेत्र शेगांवांत |\nसमाधीपुढे मंडपांत | रचियेलें स्तोत्र पहा ||७९||\n\nफाल्गुन वद्य एकादशी | मंगळवार होता त्या दिवशीं |\nस्तोत्र गेले कळसासी | गजाननाच्या कृपेने ||१८० ||\n\nशांती शांती त्रिवार शांती | असो या स्तोत्राप्रती |\nस्वामी गजानन गुरुमूर्ती | आठवा म्हणे दासगणू ||१८१||\n\n|| शुभं भवतु, श्रीहरिहार्पणमस्तु ||\n\n|| इति संतकंवी श्री दासगणूविरचित श्री गजानन प्रार्थना स्तोत्रम् संपुर्णम् ||",
  "stotra_en": "* Santakavi Shri Dasganuvirachit Shri Gajanan Prarthana Stotra *\n\nHe sarvadya sarvashakti |\nHe jagadoddhara jagatpati |\nSahya vhave satvargati |\nYa lekarankarane ||1||\n\nJe je kahi bramhandat |\nTe te tujhe rup satya |\nTujhyapudhe nahi khachit |\nKonachihi pratishtha ||2||\n\nTu niranjan nirakar |\nTunch avadhut digambar |\nSakarrup sarveshvar |\nVishvanath tunch ki ||3||\n\nJe je kahi mhanave |\nTe te tujhe rup barave |\nDasganus ata pave |\nHich ahe yachana ||4||\n\nTunch Kashi Vishveshvar |\nSomnath Badrikedar |\nMahankal tevi Omkar |\nTunch ki re Tryambakeshvara ||5||\n\nBhimashankar Mallikarjun |\nNagnath Parvatiraman |\nShri Ghrushneshvar mhanun |\nVerulgavi tunch ki ||6||\n\nTunch Parali Vaijanath |\nNidhitata tunch sthit |\nRameshvar Parvatikant |\nSarva sankat nivarta ||7||\n\nHe kruparnava Narayana |\nMahavishno Anandaghana |\nHe Sheshashayi Paripurna |\nNarahari Vamana Raghupate ||8||\n\nTu Vrundavani Shrihari |\nTu Pandurang Pandharpuri |\nVyankatesh tu girivari |\nPurimaji Jagannath ||9||\n\nDwarakesi Nandanandan |\nNam deti tujkaran |\nJaise bhaktanche icchil man |\nTaise tuj tharaviti ||10||\n\nAta he Chandrabhagatatavihara |\nYa Gajananastotra sahya kara |\nHench magane pasaruni pada |\nTuj Vitthale Dasganu ||11||\n\nGajanan je swarup kahi |\nTe tujhyavin vegale nahi |\nDatta Bhairav Martand tehi |\nRupe tujhich Adhokshaja ||12||\n\nYa sarva swarupankaran |\nAdare mi kari vandan |\nMajhe tritap kara haran |\nHench ahe magane ||13||\n\nHe Mahalakshmi kuladevate |\nKrupakataksha lekarate |\nPahi Dasganute |\nHich tujala prarthana ||14||\n\nAta Shankaracharya guruvar |\nTevi Nath Macchindar |\nNivrutti Das Dnyaneshvar |\nSamarth Sajjangadiche ||15||\n\nHe Tukarama mahasanta |\nTujalagi dandavata |\nKarita hoi mala trata |\nNahi aise mhanu naka ||16||\n\nHe Shirdikar Babasai |\nLekaransathi dhav ghei |\nVamanashastri majhe aai |\nMajhi upeksha karu naka ||17||\n\nHe Shegavichya Gajanana |\nMahasanta Anandaghana |\nTula yeu de kahi karuna |\nYa ajan Dasganuchi ||18||\n\nTumha sarva prarthan |\nStotra karito he lekhan |\nMajhya chitti mhanun |\nVas apan karava ||19||\n\nJe je tumhi vadval kahi |\nTench lihin kagadi pahi |\nSwatantrata majala nahi |\nMi poshana tumcha ase ||20||\n\nMaghamasi saptamis |\nVadyapakshi Shegavat |\nTumhi pragatala punyapurush |\nPanthachiya majhari ||21||\n\nUshtya patravali shodhan |\nTumhi kelya mhanun |\nMilale ki namabhidhan |\nPisa pisa aise tumha ||22||\n\nUgi na vadhavi mahati |\nMhanun aisi keli kruti |\nTumhi sach gurumurti |\nLapun basaya karane ||23||\n\nPari vicharvant je dnyani |\nTe tumhalagi pahuni |\nBhrama hatphali devuni |\nPay tumche vanditat ||24||\n\nBankatlal Damodar |\nHe doghe chatur nar |\nBhramate sarun dur |\nSharan ale tumhala ||25||\n\nBankatlalache sadanas |\nTumhi rahila kahi divas |\nTethe Janrav Deshmukhas |\nMarat asata vanchavile ||26||\n\nKeval pajuniya tirtha |\nApulya padinche Samartha |\nTujalagi dandavata |\nAso amucha varchevar ||27||\n\nTujhiya lilanidhicha |\nNach lage par sacha |\nTitavine sagaracha |\nAnt kasa ghevavel? ||28||\n\nPitambara deuni bhopala |\nNalyas tumhi pathavila |\nJal te ho anvinyala |\nTahan lagali mhanun ||29||\n\nPitambarasi bajavile |\nOnjaline pani bhale |\nNa pahije tunva bharale |\nYa majhiya bhopalyant ||30||\n\nJalat tumba budvava |\nJale purna bharun ghyava |\nAni toch mala anun dyava |\nYant antar karu nako ||31||\n\nTumba budel aise pani |\nNavhate nalyalaguni |\nVishwas thevoniya vachani |\nAise kele Pitambare ||32||\n\nNalyachiya jalasi |\nTumba to lavita sarasi |\nApoap tya thayasi |\nBhavya khanch padali ki ||33||\n\nTumba tyant bharat ala |\nAishi tujhi agadh lila |\nTi sach varnanyala |\nShesh-hi thakel vatate ||34||\n\nSomvari pradoshasi |\nBankatlalachya sadanasi |\nBhavika apan Vyomakeshi |\nDisatasa Maharaja ||35||\n\nYat naval na tilabhar |\nKa ki tunch Shankar Ramavar |\nHe jevadhe charachar |\nTevadhe tumhich ahat ki ||36||\n\nTujhe swarup yathatathya |\nManavasi nahi kalat |\nMhanun padati bhramant |\nMayavash houni ||37||\n\nPratahkalachye veli |\nSampali hoti divasali |\nJanakiram deina muli |\nVistav tumchya chilamis ||38||\n\nJanakiram Sonar |\nBagesaricha vaishvanar |\nDyavayasi kurkur |\nKaru lagala ase ki ||39||\n\nTe antardnyane janun |\nKautuk davile karun |\nChilim vistavavachun |\nPetuniya davili ||40||\n\nSonar vistav denyala |\nNahi aise vadala |\nMhanuniya yeta jhala |\nRag Bhagavantakarane ||41||\n\nChinchavane te Sonarache |\nNasale akshay trutiyenche |\nPranghatak kidyanche |\nJhale tyant samrajya ||42||\n\nAvaghe takamaka pahati |\nNaka padar laviti |\nEkameka sangati |\nHe chinchavane khau naka ||43||\n\nMag Janakiram mhanala |\nSadhus vistav na dila |\nTyacha ha pratyay ala |\nDhanya dhanya ha Gajanan ||44||\n\nMag tatkal uthun vegesi |\nAla Bankat sadanasi |\nHakikat Bankatlalasi |\nSarva keli nivedan ||45||\n\nBankatlalache vashilyane |\nCharan dharile Sonarane |\nAnanyabhav bhaktine |\nGajananache tedhava ||46||\n\nGururaya antar |\nMau apale sachar |\nTench ka ho kele kathor |\nMajavishayi Samartha ||47||\n\nAta ya chinchavnyasi |\nHat lava Punyarashi |\nTyavin mi sadanasi |\nNa jay yethun ||48||\n\nAisi tyachi aikun gira |\nChinchavnyasi lavile kara |\nChinchavane tech jhala jhara |\nAmrutacha vibudhaho ||49||\n\nYapari Janakiram sharan ala |\nAkher apulya padala |\nMukinchandu krutartha kela |\nKhaun don kanhavale ||50||\n\nMadhav name Chincholicha |\nBrahman ek hota sacha |\nTyas bodh adhyatmacha |\nTumhich ek kelat ||51||\n\nBhranti tyachi uthavili |\nPrapancha maya todili |\nMoksh parvani labhali |\nTaya Madhavakarane ||52||\n\nAise apule mahiman |\nShreshtha ahe sarvahun |\nPadari asalya vipul punya |\nPay tujhe sapadati ||53||\n\nVasant pujekaran |\nGhanapathi Brahman |\nAnavilet apan |\nAin veli tedhava ||54||\n\nBankatlaale apanasi |\nNele khavaya makyasi |\nApuliya malyasi |\nAti agrah karuni ||55||\n\nMohale hoti malyat |\nMadhamashanchi bhavya satya |\nTi petavita agatiprat |\nUthati jhali nijalile ||56||\n\nMadhamashasi pahun |\nLok kariti palayan |\nBhay jivache darun |\nAhe ki pratyekala ||57||\n\nTumhi matra nirdhast |\nBaisata jhala malyat |\nMadhamasha atonat |\nBasalya tumchya angavari ||58||\n\nLok durun pahati |\nPari na konachi hoy chhati |\nTumha sodavaya Gurumurti |\nMadhamashanchya trasantun ||59||\n\nBankatlal duhkhi jhala |\nPahun tya mashala |\nTyanni matra thoda kela |\nPrayatna tumha sodavinyacha ||60||\n\nKahi vel gelyavari |\nTumhich adnya keli khari |\nMadhamashans jaya duri |\nTe avghyanni pahile ||61||\n\nApulya adnyenusar |\nMadhamasha jhalya dur |\nBankat mhane Sonar |\nAnavito kante kadhavaya ||62||\n\nKa ki madhamashanche kate |\nRutale asatil mothe |\nTe lapun basati bete |\nSwami avaghya sharirant ||63||\n\nMhanun te kadhavaya |\nSonar anavito ye thaya |\nApan mhanalat vaya |\nHa tras gheu naka ||64||\n\nYogashastra yete mala |\nMi yogabale kantyala |\nBaher kadhito tyajala |\nSona kashas pahije? ||65||\n\nAise vadun kumbhak kela |\nTedhava ki apan bhala |\nTene baher kantyala |\nPadane avashya jhale ki ||66||\n\nHe kautuk sarvanni |\nPahile tya thikani |\nJo to manushya jodi pani |\nSwami apanakarane ||67||\n\nApan mhanala tyavar |\nHe jivanno ghatakabhar |\nBaisa ya vrukshavar |\nAta konas chavu naka ||68||\n\nSankalp Bankatlalacha |\nPurna karane ahe sacha |\nSohala maka sevanyacha |\nNirvighna tyacha hou dya ||69||\n\nPaha masha uthata kshani |\nTumhi gelat paluni |\nSankat yeta nahi koni |\nTarita he dhyani dhara ||70||\n\nLadu, pedhe khavayas |\nLok jamati vishesh |\nPari sahya sankatas |\nKonihi karina ||71||\n\nHe tatva dhyani dhara |\nIshvarasi apula kara |\nMhanaje saphal hoy khara |\nTumcha ki sansar ||72||\n\nAisa updesh bhaktaprati |\nSach kelat Gurumurti |\nEkya mukhe karu kiti |\nMi apule varnan ||73||\n\nKrushnajiche malyat |\nDambhik Gosavi ale bahut |\nJe hote sangat |\nShushka vedant jagala ||74||\n\nTya Gosavyancha Brahmagiri |\nMahant anila vatevari |\nJo jalatya palangavari |\nTumhajaval na baisala ||75||\n\nChahukadun hota petala |\nTo agni apan shant kela |\nTene tya Brahmagirila |\nKautuk ati vatale ||76||\n\nSarva abhiman sodun |\nApana to ala sharan |\nAgniche te agnipana |\nChandanyapari kele tumhi ||77||\n\nTakalikar Haridasacha |\nGhoda ati dvad sacha |\nTumhi haravila tyacha |\nDvadpana to kshanat ||78||\n\nGhoda adnyet vagala |\nTo sarvanni pahila |\nAshakya kahi apanala |\nNahi urale jagat ||79||\n\nAdgav Akoli gavat |\nKavale shirata bhandaryat |\nApan palavile kshanat |\nAdnya tyasi karun ||80||\n\nAjunparyant tya thayi |\nKavala ye na ekahi |\nSant je vadatil kahi |\nKhote hoy kothun? ||81||\n\nPrakhar asuni unhala |\nNirjanasha kananala |\nAin duparche samayala |\nKautuk kele abhinav ||82||\n\nAkolichya ranat |\nSurvey number bavannat |\nEka shushka gardadaprat |\nBanavili tumhi pushkarini ||83||\n\nBhakta apula Pitambar |\nKrupa hoti tyachevar |\nTayachahi adhikar |\nThor apan banavila ||84||\n\nJyotiprat milalya jyot |\nBhed kahi na tethe urat |\nKharach Pitambar punyavant |\nSakshatkari jahala ||85||\n\nVathalelya ambyala |\nTyanni anvila pala |\nKondoli gramala |\nHe krutya jhale ki ||86||\n\nBhima Amaraja sangamasi |\nKshetra Ganagapurasi |\nParne phutali tonapyasi |\nNarsinh Saraswati krupene ||87||\n\nTench krutya Kondolite |\nKaravile Pitambara hate |\nApanachi Gurumurti |\nHe Swami Samartha ||88||\n\nVadya pakshant Maghamasi |\nSomavatichya parvasi |\nKshetra Omkareshvarasi |\nGele asata bhakta tumche ||89||\n\nTethe mahanadi Narmadent |\nNauka phutali akasmat |\nPani yeu lagale at |\nNav budu lagali ||90||\n\nTya naukent apan hota |\nMhanun Narmada lavi hata |\nPhutalelya thayi tatvata |\nAisa prabhav apula ho ||91||\n\nNauka kanthas lavili |\nNarmadene anun bhali |\nApana vandun gupta jhali |\nHe bahutanni pahile ||92||\n\nTryambak putra Kavaracha |\nApula bhakta hota sacha |\nJo abhyas vaidyakicha |\nHyderabadi karit ase ||93||\n\nTyachi kanda bhakar |\nApan keli god phar |\nPadartha saruniya dur |\nItaranni analele ||94||\n\nJaisa Dwarakadhish Bhagwan |\nKauravanche pakvanna |\nSanduniya bhakshan |\nKari Vidur kanyanche ||95||\n\nTaisech apan kele |\nKavaranche anna bhakshile |\nKharya bhaktiche bhukele |\nApan aha Maharaja ||96||\n\nSavaladacha Gangabharati |\nTaya phutali raktapiti |\nTo trasun jivaprati |\nAla asata apanakade ||97||\n\nLok avaghe titkara |\nKaru lagale tyacha khara |\nKoni na deti tyas thara |\nRogabhaye karun ||98||\n\nTya Gangabharatis |\nYeu na deti darshanas |\nKoni apalya Shegavas |\nAisi sthiti jahali ||99||\n\nLok mhanati tayaprat |\nMisalu nakos lokant |\nTras na dyava yatkinchit |\nTu Samarthakarane ||100||\n\nTo Gosavi eke divashi |\nAla apalya darshanasi |\nDoi thevata payasi |\nMarile apan tayala ||101||\n\nThobad jhodile donhi hate |\nLath marun kamarete |\nUlathun padila rastyate |\nThukun tyachya angavari ||102||\n\nBedka padata angavar |\nGangabharati harshala phar |\nMhane ata hoil dur |\nVyadhi majhi nihsanshay ||103||\n\nJo bedka hota padala |\nToch tyane malam kela |\nAvaghya angas lavila |\nCholcholuniya nij hate ||104||\n\nAisha riti seva karit |\nRahila Gosavi Shegavant |\nTayachya maharogaprat |\nApan ki ho nivatile ||105||\n\nTumchya krupechiya pudhe |\nAushadh kay bapude |\nAmrut tehi phike pade |\nAisa mahima agadh ||106||\n\nKonatehi sankat jari |\nYeun padale bhaktavari |\nTe nijkrupene karita duri |\nApan sach dayala ||107||\n\nSankati Khandu Patilaprat |\nApan deun krupecha hat |\nNyayadhishache kacherit |\nNirdosh tyasi sodile ||108||\n\nBalakrushna Ramdasi |\nHota Balapur gramasi |\nTya magh vadya navamisi |\nSamarthadarshan ghadavile ||109||\n\nGhatakent disava Gajanan |\nGhatakent Suryajipant nandan |\nGhatakent bhajan te Ganagan |\nGhatakent Jay-Jay Raghuvir ase ||110||\n\nTene Balakrushna ghotalala |\nAkher olakhun apanala |\nSamarth mhanuni namaskar kela |\nKay lila vanu ti ||111||\n\nSant adhikare saman |\nMuli na tethe adhik nyun |\nJaise bhaktanche icchi man |\nTaishi rupe disati taya ||112||\n\nGanesh Dada Khaparde |\nUmravatiche gruhastha bade |\nKupadrushtine tyankade |\nPahile apan sarvada ||113||\n\nYa Khapardyala Varhad pranti |\nAnabhishikta raja bolati |\nRashtroddharachi talamal ti |\nHoti Khapardyakarane ||114||\n\nKothe na ale apayash tyala |\nHa tumchya krupecha mahima jhala |\nBal Gangadhar Tilakala |\nTumhich krupa kelit ||115||\n\nBhagvantane Arjunala |\nBhagavadgitecha updesh kela |\nJya Gitene jagala |\nThakk karun sodile ||116||\n\nPartha Devacha bhakta jari |\nRahila vanavasabhitari |\nBara varshe kantari |\nAise Bhagwat sangate ||117||\n\nBhagvantacha vashila |\nPratyaksha asun Arjunala |\nVanavas to nahi chukala |\nTaisech jhale Tilakanche ||118||\n\nSantakrupa asun |\nShiksha jhali darun |\nBrahmadeshi neun |\nMandalayashi thevile tya ||119||\n\nShrote tyach Mandalayat |\nGitarahasya kela grantha |\nJo abalvruddhaprat |\nManya jhala sarakha ||120||\n\nKolhatkara hate bhala |\nApan hota pathavila |\nBhakarichya prasadala |\nMumbait Tilakakarane ||121||\n\nPhal he tya prasadache |\nGitarahasya hoy sache |\nBhashyakar Giteche |\nHe sahave jhale ki ||122||\n\nPahile Shankaracharya Guruvar |\nDusare Ramanujacharya thor |\nMadhwa, Vallabh tyanantar |\nBhashyakar jahale ||123||\n\nPachavi Dnyaneshwar Mauli |\nBhavarthadipika tika keli |\nJi mastaki dharan keli |\nAvaghya mumukshu jananni ||124||\n\nDnyaneshwara nantar |\nEk don tikakar |\nJhale pari na ali sar |\nTyanna Dnyaneshwar Maulichi ||125||\n\nVamanachi Yatharthadipika |\nTaisach Gitarnav dekha |\nHehi grantha bhavika |\nKahi anshe patale ki ||126||\n\nGitecha artha karmapar |\nLavi Bal Gangadhar |\nTya Tilakancha adhikar |\nVanaya mi samarth nase ||127||\n\nMagil tika samayanusar |\nAvatarlya ya bhumivar |\nTaisach ahe prakar |\nYa Gitarahasyacha ||128||\n\nTya Lokmanya Tilakanvari |\nApan krupa keli khari |\nMhanun tayachya jhala kari |\nGitarahasya mahagrantha ||129||\n\nKhamgavi Doctor Kavara |\nTirth ani angara |\nApan neun dilant khara |\nBrahmanachya veshane ||130||\n\nJyayoge vyadhi tyachi |\nSamul haran jhali sachi |\nTumhi kalaji bhaktanchi |\nAhoratra vahatasa ||131||\n\nKanya Haladi Malyachi |\nBayaja name Mundgavchi |\nHi tumchya krupe Janichi |\nSamata pavati jhalise ||132||\n\nVaradahasta Bayajashiri |\nTumhi thevita nirdhari |\nTihi jhali adhikari |\nKeval tumchya krupene ||133||\n\nMundgavchya Pundalikala |\nHota jari plague jhala |\nTo yeta darshanala |\nVyadhi durdhar harili tumhi ||134||\n\nSadbhakta Bapunyaprati |\nTumhi bhetavila Rukminipati |\nNahi ashakya konati |\nGoshta apanakarane ||135||\n\nEke veli apanala |\nGopal Buti gheun gela |\nBhosalyachya Nagpurala |\nAti agrah karun ||136||\n\nGopal Buti shrimant bhari |\nHajaro pankti tyanche ghari |\nUrdu lagalya varchevari |\nKeval apalya prityartha ||137||\n\nIkade Shegav sune padale |\nPretavat disu lagale |\nMukhi tej nahi urale |\nMulich Patil mandalichya ||138||\n\nShegaviche pushkal jan |\nAle Nagpura jaun |\nPari na jhale darshan |\nSamarthanche konala ||139||\n\nChaukya pahare sabhovar |\nKadekot hote phar |\nSamarthanchya payanvar |\nShir thevane mushkil jhale ||140||\n\nNagpurahun apanala |\nAnanya Hari Patil nighala |\nDaha pach sangatila |\nBhakta gheun Shegavche ||141||\n\nAla Sitabardisi |\nGopal Butichya sadanasi |\nTo tethe darapashi |\nShipai pahile don char ||142||\n\nShipayanni Patilala |\nJari hota atkav kela |\nPari to na tyanni jumanila |\nBalkal hota mhanun ||143||\n\nHari Patil shirala at |\nGadbad jhali tethe bahut |\nTumhi dhavun tyacha hat |\nDharilat ki premane ||144||\n\nJaise vasarasi pahata |\nGay dhave punyavanta |\nTaisech tumhi Samartha |\nKelent ghari Butichya ||145||\n\nGopal Buti dhavat ale |\nHari Patilavinavite jhale |\nPatil majhe aikale |\nPahije tumhi thodese ||146||\n\nBhojanottar Samarthala |\nJa gheun Shegavala |\nTo ahe bhaktis vikala |\nShegavkarranchya nihsanshay ||147||\n\nSarvanche jhalya bhojan |\nApan nighala tethun |\nAshirvad to deun |\nGopal Butichya kutumbala ||148||\n\nTya Patil Harivari |\nKrupa apuli atyant khari |\nShri Kalyanaswamipari |\nSeves apulya tatpar jo ||149||\n\nHari Patala karan |\nSwami tumche dvayacharan |\nHench mahanidhan |\nJodale aise vatatase ||150||\n\nDhar Kalyanche Ranganath |\nAle tumha bhetanyaprat |\nGururaya ya Shegavat |\nShegavche bhagya mothe ||151||\n\nShri Vasudevanand Saraswati |\nJe pratyaksha Dattamurti |\nAisha jagamanya vibhuti |\nAlya apalya darshana ||152||\n\nJari apan deh thevila |\nTari pavatasa bhavikala |\nYacha anubhav Ratansala |\nAla ahe Dayanidhe ||153||\n\nRamchandra Krushnaji Patil |\nBhakta tumcha premal |\nTyachi tumhi puravili al |\nGosavyachya rupane ||154||\n\nTaisach Boribandaravari |\nJanjal jo ka Lakshman Hari |\nTyala bhet dili khari |\nParamhansa rupane ||155||\n\nTumchya lilecha to par |\nKona na lage tilabhar |\nMungi merumandar |\nAkraman kaishi kari ||156||\n\nTitavichyane sagar |\nShoshavel ka sachar |\nDasganu ha lachar |\nAhe sarva bajune ||157||\n\nApali varnanya lila |\nMahakavich pahije jhala |\nMajasarkhya ghunguradyala |\nTe sadhane kathin ||158||\n\nPari jo ka ase paris |\nTo suvarn kari lokhandas |\nUravi na tyachya thayi dosh |\nLohapanacha yetula ho ||159||\n\nApuli lila kasturi |\nMam vani mruttika khari |\nPari man pavel bhumivari |\nSahavase ya kasturichya ||160||\n\nMajhe bhagya dhanya dhanya |\nMhanun tumche pahile charan |\nAta na dyave lotun |\nParat Dasganula ||161||\n\nSarvada sambhal majha kara |\nDainyaduhkhate nivara |\nBhetava mashi Sharangdhara |\nBhakta Bapunyachyapari ||162||\n\nApalya krupekarun |\nSanand raho sada man |\nSarvada ghado Harismaran |\nTaisich sangat sajjananchi ||163||\n\nAvyahat vari Pandharichi |\nMam kare vhavi sachi |\nAvad sagun bhaktichi |\nChitta thayi asu dya ||164||\n\nAnt ghado Godatiri |\nYavin asha nahi dusari |\nSmruti raho jagrut khari |\nBhajan Harinche karavaya ||165||\n\nBhajan karita moksh ghado |\nDeh Godatiri pado |\nSadbhaktansi sneh jado |\nDasganucha sarvada ||166||\n\nMagitale te mala dyave |\nTaise lokanchehi purvave |\nArta Guruvara manobhave |\nJe ya stotra pathatil ||167||\n\nYa stotracha path jeth |\nBhave hoil teth teth |\nTethe na raho kada durit |\nItulehi Dayala ||168||\n\nStotrapathaka uttam gati |\nTaishi santati sampatti |\nDharmavasana tyanchya chitti |\nTheva jagrut nirantar ||169||\n\nBhutabadha bhanamati |\nVhavi na stotra pathakanprati |\nLaukik tyacha bhuvarati |\nUttarottar vadhvava ||170||\n\nHe stotra na amrut |\nHoil avaghya bhavikanprat |\nYeil tyachi prachit |\nSadbhav to thevilya ||171||\n\nMothyanen karun garjana |\nBahave sadhu Gajanana |\nShegavcha yogirana |\nSarvada pavo tumhate ||172||\n\nSadgurune chittas |\nPaha majhya karun vas |\nBolavile ya stotras |\nTumchya hitakarane ||173||\n\nYate asatya manalyas |\nSukhacha to hoil nash |\nBhogit rahal sankatas |\nVarchevar abhaktine ||174||\n\nAbhakti ti dur kara |\nGajananasi muli na visara |\nTyachya charani bhav dhara |\nMhanaje janma saphal hoi ||175||\n\nStotra pathakanchi apada |\nNimel ki sarvada |\nDrudh chitti dhara pada |\nGajanan sadhuchya ||176||\n\nVache mhanata Gajanan |\nVyadhi jatil palun |\nJaise vyaghra pahun |\nKolhe landage palati ki ||177||\n\nStotrapathaka bhumivari |\nKoni na rahil paha vairi |\nAkher moksh tyachya kari |\nYeil ki nihsanshay ||178||\n\nShake atharashe adusashtant |\nShrikshetra Shegavant |\nSamadhipudhe mandapant |\nRachiyele stotra paha ||179||\n\nPhalgun vadya ekadashi |\nMangalvar hota tya divashi |\nStotra gele kalasasi |\nGajananachya krupene ||180||\n\nShanti shanti trivar shanti |\nAso ya stotraprati |\nSwami Gajanan Gurumurti |\nAthava mhane Dasganu ||181||\n\n|| Shubham bhavatu, Shrihariharpanamastu ||\n\n|| Eti Santakavi Shri Dasganuvirachit Shri Gajanan Prarthana Stotra Sampurnam ||",
  "youtube_video_id": "tRoO2910LrY",
  "image": "gajanan_maharaj_stotra_dasganu_maharaj_krut.png"
}