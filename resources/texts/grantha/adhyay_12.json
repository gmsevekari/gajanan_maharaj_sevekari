{
  "title_mr": "अध्याय १२",
  "title_en": "Adhyay 12",
  "adhyay_mr": "॥ श्रीगणेशाय नमः ॥\n\nहे गणाधीशा गणपती । मयुरेश्वरा विमलकीर्ति ।\nमाझ्या हृदयीं करून वस्ती । ग्रंथ कळसास नेई हा ॥१॥\n\nतूं ज्ञानबुध्दीचा दाता । तूं भक्तमनोरथ पुरविता ।\nविघ्ननगातें संहारिता । तूंच एक गणराया ॥२॥\n\nतूं साक्षात् चिंतामणी । चिंतिलेलें देशी जाणी ।\nआपुल्या भक्तांलागूनी । ऐसें पुराणें म्हणतात ॥३॥\n\nमाझ्या मनींची अवघी चिंता । लयास नेई एकदंता ।\nलंबोदरा पार्वतीसुता । भालचंद्रा सिंदुरारे ॥४॥\n\nअसो बच्चुलाल अग्रवाला । होता एक आकोल्याला ।\nधन-कनक- संपन्न भला । मनाचाही उदार जो ॥५॥\n\nत्यानें हकिकत कारंज्याची । म्हणजे लक्ष्मण पंत धुड्याची ।\nकर्णोपकर्णी ऐकली साची । तेणें साशंक जहाला ॥६॥\n\nतें खरें खोटें पहाण्यास । विचार करी चित्तास ।\nतों एके समयास । महाराज आले अकोल्याला ॥७॥\n\nयेऊन बच्चुलाला घरीं । बैसते झाले ओट्यावरी ।\nकीं गजानन साक्षात्कारी । भक्त आपुला जाणून ॥८॥\n\nबच्चुलाला आनंद झाला । तो समर्थांसी ऐसें वदला ।\nआज गुरुराया वाटतें मला । आपली पूजा करावी ॥९॥\n\nऐसें ऐकतां भाषण । समर्थेम तुकविली मान ।\nजें साक्षात् असें चिन्ह । श्रोते संमती दिल्याचें ॥१०॥\n\nबच्चुलालानें तयारी । तात्काळ केली ओट्यावरी ।\nषोडशोपचारेम अत्यादरीं । पूजन त्यानें आरंभिलें ॥११॥\n\nप्रथमतः घातलें मंगलस्नान । नानाविध उटणीं लावून ।\nमग करविलें परिधान । वस्त्र पीतांबर जरीचा ॥१२॥\n\nशालजोडी अंगावरी । बहुमोल घातली काश्मीरी ।\nएक जरीचा रुमाल शिरीं । अभ्रेस्मी आणून बांधिला ॥१३॥\n\nगोफ घातिला गळ्यांत । सलकडीं तीं हातांत ।\nकराच्या दाही बोटांत । मुद्रिका घातल्या नानापरी ॥१४॥\n\nबहुमोल हिर्\u200Dयाची । वामकरीं घातिली पौची ।\nरत्नजडित कंठ्याची । कंठीं शोभा विशेष ॥१५॥\n\nजिलबी राघवदास पेढे । नैवेद्यास ठेविले पुढे ।\nत्रयोदश गुणी ठेविले विडे । एक्या लहान तबकांत ॥१६॥\n\nअष्टगंध अर्गजा अत्तर । सुवासिक लाविलें फार ।\nत्यानें अवघ्या अंगभर । गुलाबपानी शिंपडीलें ॥१७॥\n\nएका सुवर्णाच्या ताटीं । दक्षिणा ठेविली शेवटीं ।\nती होती फार मोठी । रुपये होन मोहोरांची ॥१८॥\n\nबेरीज करतां दहा हजार । येईल ती साचार ।\nऐशी दक्षिणा होती थोर । किती करूं वर्णन तिचें ॥१९॥\n\nश्रीफल पुढें ठेवून । विनयें केलें भाषण ।\nमहाराज माझें इच्छी मन । राममंदिर बांधावया ॥२०॥\n\nया माझ्या ओट्यावरी । अडचण होतसे भारी ।\nमंडप तो घातला जरी । उत्सवासी गुरुराया ॥२१॥\n\nत्या माझ्या मनोरथा । पूर्ण करी ज्ञानवंता ।\nऐसें म्हणून ठेविला माथा । अनन्य भावें पायांवरी ॥२२॥\n\nत्यावरी साधु गजानन । देते झाले आशीर्वचन ।\nश्रीजानकीजीवन । तुझा करील पूर्ण हेतू ॥२३॥\n\nअसो आज तूं हें काय केलें ? । मला पोळ्याचा बैल बनविलें ।\nहे अलंकार घालून भले । याचें काय कारण ? ॥२४॥\n\nमी न बैल पोळ्याचा । अथवा घोडा दसर्\u200Dयाचा ।\nमला या दागदागिन्यांचा । काय सांग उपयोग ? ॥२५॥\n\nअरे हें अवघें विष । मला नको त्याचा स्पर्श ।\nया नसत्या उपाधीस । माझ्या मागें लावूं नको ॥२६॥\n\nअथवा तूं मोठा श्रीमान् । हें दाखवाया कारण ।\nकेलेंस कां हें प्रदर्शन । सांग मसी बच्चुलाला ? ॥२७॥\n\nजें आवडतें जयासी । तेंच द्यावें तयासी ।\nमी वेडापिसा संन्याशी । नागवा फिरतों गांवभर ॥२८॥\n\nहें अवघें तुझें तुला । लखलाभ असो बच्चुलाला ।\nतुम्हां प्रापंचिकाला । या द्रव्याची जरूर ॥२९॥\n\nमाझा यजमान भीमातटीं । उभा विटेसी जगजेठी ।\nतो काय माझ्यासाठीं । हें वैभव द्याया तयार नसे ? ॥३०॥\n\nऐसें म्हणून काढिले । दागिने अंगावरचे भले ।\nचहूं बाजूंस फेकियले । वस्त्रांचीही तीच गती ॥३१॥\n\nदोन पेढे खाऊन । निघून गेले गजानन ।\nहा प्रकार अवलोकून । केला शोक अकोल्यांत बहुतांनीं ॥३२॥\n\nत्यांत कांहीं कारंज्याचे । लोक हजर होते साचे ।\nते म्हणती आपुल्या वाचें । अभागी आमुचा लक्ष्मण ॥३३॥\n\nत्यानें बच्चुलालापरी । पुजन केलें आपुल्या घरीं ।\nपरी कचरला अंतरीं । मोह धनाचा धरून ॥३४॥\n\nवरघडीचें भाषण । केलें विनय दाखवून ।\nते कां समर्थाकारण । समजणें अशक्य आहे हो ? ॥३५॥\n\nजेवीं पूजा दांभिकांची । शब्दमयी असते साची ।\nपूर्तता महावस्त्राची । होती त्यांची अक्षतेनें ॥३६॥\n\n' शर्कराखंडखाद्यानि ' । ऐसें म्हणोनिया वदनीं ।\nकुचका दाणा आणोनी । ठेवी पुढें भुईमुगाचा ! ॥३७॥\n\nअशा दांभिक पूजनाचें । फलही त्याच स्वरूपाचें ।\nवाटोळें लक्ष्मणाचें । याच कृतीनें झालें हो ॥३८॥\n\nहा बच्चुलाल धन्य धन्य । जैसें केलें भाषण ।\nतैसेंच ठेविलें वर्तन । जवाहून न आगळें ॥३९॥\n\nआतां याच्या वैभवाला । ओहोट हा ना शब्द उरला ।\nसंतकृपा झाली ज्याला । तो सुखीच राहातसे ॥४०॥\n\nबच्चुलालांनीं तपास । केला अवघ्या अकोल्यास ।\nपरी न लागला थांग त्यास । समर्थांचा कोठेंही ॥४१॥\n\nअसो एक पितांबर नांवाचा । शिष्य शिंपी जातीचा ।\nहोता गजानन महाराजांचा । शेगांवीं मठामध्यें ॥४२॥\n\nत्यानें सेवा बहुत केली । तपश्चर्या फळा आली ।\nएके दिनीं ऐसी झाली । गोष्ट ऐका मठांत ॥४३॥\n\nफाटकें तुटकें धोतर । नेसला होता पितांबर ।\nतें पाहून गुरूवर । ऐशा रीतीं बोलले ॥४४॥\n\nअरे तुझें नांव पितांबर । नेसण्या न धडकें धोतर ।\nढुंगणास पाहाती नारीनर । तें तरी झांक वेड्या ! ॥४५॥\n\nनांव म्हणे सोनुबाई । हातीं कथलाचाही वाळा नाहीं ।\nनांव पाहतां गंगाबाई । आणि तडफडे तहानेनें ॥४६॥\n\nतशांतलाच प्रकार । आहे तुझा साचार ।\nहें फाटकें धोतर । पोतेर्\u200Dयांच्या उपयोगी ॥४७॥\n\nतेंच नेसून बैससी । ढुंगण जगाला दाविसी ।\nहा घे दुपेटा देतों तुसी । नेसावयाकारणें ॥४८॥\n\nतो न करितां अनमान । राहे बाळा नेसून ।\nयासी नको सोडूं जाण । कोणी काहीं केलें तरी ॥४९॥\n\nपितांबरा दुपेटा नेसला । हें असह्य झालें इतरांना ।\nभाऊच घातकी भावाला । होतो स्वार्थ दृष्टीनीं ॥५०॥\n\nतो वेडावांकडा प्रकार । कशास बोलूं साचार ।\nगटाराचें उघडितां द्वार । घाण मात्र सुटते हो ॥५१॥\n\nश्रीगजानन स्वामीप्रत । शिष्य होते असंख्यांत ।\nपरी अधिकारी तयांत । दोही हातांच्य बोटांइतके ॥५२॥\n\nपाहा श्रोते कांतारीं । वृक्ष असती नानापरी ।\nत्यांतून क्वचित् कोठें तरी । नजरेस पडती चंदनतरु ॥५३॥\n\nत्यापरीच होते येथें । त्यांच्या शिष्यमंडळीतें ।\nकाहीं शिष्य पितांबरातें । टोचूं लागले निरर्थक ॥५४॥\n\nहेंच कां तुझें शिष्यपण । वस्त्र करिसी परिधान ।\nजें कां समर्थाकारण । ल्यावयाच्या उपयोगी ॥५५॥\n\nतुझी भक्ति कळून आली । तूं खुशालचंद अससी मुळीं ।\nतूं राहूं नको ये स्थळीं । अपमान करण्या सद्गुरुचा ॥५६॥\n\nतैं पितांबर म्हणाला । मी न गुरूचा अपमान केला ।\nउलट मान ठेविला । आज्ञा ऐकून तयांची ॥५७॥\n\nवस्त्र हें मज त्यांनीं दिलें । नेसावया सांगितलें ।\nतेंच मीं हो परिधान केलें । ही कां झाली अवज्ञा ? ॥५८॥\n\nऐसी भक्ती न भक्ती झाली । शिष्यांत तेढ माजली ।\nती मिटवाया माव केली । ऐशा रीतीं गजाननें ॥५९॥\n\nपितांबरास म्हणती गुरुवर । तूं येथून जावें दूर ।\nजाणतें मूल झाल्यावर । आई त्याला दूर ठेवी ॥६०॥\n\nमाझी कृपा आहे खरी । हे पितांबरा तुजवरी ।\nजा हिंडून भूमीवरी । पदनतासी तारावें ॥६१॥\n\nडोळ्यांत आसवें आणून । करूनिया साष्टांग नमन ।\nमागें पाहे फिरफिरून । सोडून जातां मठासी ॥६२॥\n\nपितांबर आला कोंडोलीसी । बसला वनांत आंब्यापासी ।\nचिंतन चाललें मानसीं । निजगुरुचें सर्वदा ॥६३॥\n\nतेथें होता रात्रभर । उदया येतां दिनकर ।\nजाऊन बसला झाडावर । मुंगळ्यांचिया त्रासानें ॥६४॥\n\nअवघ्या आम्रवृक्षावरी । मुंग्या मुंगळे होते भारी ।\nलहान थोर फांद्यांवरी । आला पितांबर जाऊन ॥६५॥\n\nपरी निर्भय ऐसें सांपडेना । स्थान तयासी बसण्या जाणा ।\nहेंच कृत्य गुराख्यांना । कौतुकास्पद वाटलें ॥६६॥\n\nते म्हणाले आपसांत । हा माकडापरि कां रे फिरत? ।\nह्या वृक्षावरी सत्य । हें कांहीं कळेना ॥६७॥\n\nलहान सान फांदीला । हा निर्भयपणें फिरून आला ।\nपरी नाहीं खालीं पडला । हेंच आहे आश्चर्य ! ॥६८॥\n\nदुसरा म्हणाला यांत कांहीं । आश्चर्य वाटण्याजोगें नाहीं ।\nश्रीगजाननाच्या शिष्यांठायीं । ऐसें सामर्थ्य असतें रे ॥६९॥\n\nयावरून हा त्यांचा । शिष्य असावा खचित साचा ।\nचला हा येथ आल्याचा । वृतान्त सांगूं गांवांत ॥७०॥\n\nगोपमुखें वृत्त कळलें । कोंडोलीचे लोक आले ।\nआम्रवृक्षापासीं भले । कोण आले तें पहावया ॥७१॥\n\nम्हणाले पौरवासी नर । हा ढोंगी असावा साचार ।\nबळेंच करितो वेडेचार । गजाननाच्या शिष्यापरी ॥७२॥\n\nशिष्य गजानन महाराजांचा । भास्कर पाटील होता साचा ।\nझाला नुकताच अंत त्याचा । अडगांव नामें ग्रामांत ॥७३॥\n\nसमर्थांचे शिष्य । येथें येतील कशास ? ।\nवळें करण्या उपवास । सोडून बर्फी पेढ्याला ॥७४॥\n\nपुसून एकदां यास पहावें । तो काय म्हणतो तें ऐकावें ।\nमग खरें खोटें ठरवावें । उगीच तर्क नाहीं बरा ॥७५॥\n\nएक मनुष्य पुढें झाला । पितांबरासी पुसूं लागला ।\nतूं कोण कोठील कशास आला ? । गुरू तुझा कोण असे ? ॥७६॥\n\nपिंतांबर बोले त्यावर । मी शेगांवचा रहाणार ।\nमी शिंपी पितांबर । शिष्य गजानन स्वामींचा ॥७७॥\n\nत्यांची आज्ञा मजलागून । करण्या झाली पर्यटण ।\nम्हणून येथें येऊन । वृक्षापासी बैसलों ॥७८॥\n\nतों आंब्याच्या मुळाशीं । मुंगळे होते बहुवसी ।\nम्हणून बसलों फांदीसी । वृक्षावरी जाऊन ॥७९॥\n\nऐसें ऐकतां तद्भाषण । लोक कोपले दारूण ।\nअरे मोठ्याचें नांव सांगून । चेष्टा ऐशा करूं नको ॥८०॥\n\nकाय म्हणे मी राजाची । राणी आवडती आहे साची ।\nखळगी भरण्या पोटाची । आले मजूरी करावया ॥८१॥\n\nदेशमुख त्या गांवींचा । शामराव नामें साचा ।\nतो बोलला ऐसी वाचा । अरे सोंगाड्या ऐक हें ॥८२॥\n\nस्वामी समर्थ गजानन । प्रत्यक्ष आहे भगवान ।\nत्यांचें नांव सांगून । बट्टा त्यांना लावूं नको ॥८३॥\n\nअरे वेड्या एक्या काळीं । त्यांनीं ऐसी कृति केली ।\nऋतु नसतां आणवलीं । फळें आम्र-वृक्षाला ॥८४॥\n\nत्यांनीं फळें आणवलीं । तूं नुसतीं पाने आण भलीं ।\nनाहीं तरी या स्थलीं । तुझी न धडगत लागेल ! ॥८५॥\n\nहा बळीराम पाटलाचा । वृक्ष वठलेला आंब्याचा ।\nतो पर्णयुक्त करी साचा । आमच्या देखत ये काळीं ॥८६॥\n\nऐसें न जरी करशील । तरी मार खाशील ।\nखरा असल्यास होशील । वंद्य आम्हांकारणें ॥८७॥\n\nकां कीं शिष्य सद्गुरुचे । कांहीं अंशीं निघती साचे ।\nबापा त्यांच्याच तोडीचे । हा आहे न्याय जगीं ॥८८॥\n\nनको करूं उशीर । हा आंबा करी हिरवागार ।\nतें ऐकतां पितांबर । गेला असे घाबरून ॥८९॥\n\nबोलला ऐसें नाडूं नका । माझी सारी कथा ऐका ।\nएका खाणींत निघती देखा । हिरे आणि गारा हो ॥९०॥\n\nतैसाच मी गार परी । गजानन शिष्यांभितरीं ।\nबोललों नाहीं वैखरी । यत्किंचित खोटें हो ॥९१॥\n\nगारेवरून खाणीस । नाहीं येत जगीं दोष ।\nमी निज गुरूच्या नांवास । चोरून कैसें ठेवावें ? ॥९२॥\n\nशामराव म्हणे त्यावर । नको करूं चरचर ।\nसंकट शिष्यांस पडतां थोर । ते धांवा करिती सद्गुरुंचा ॥९३॥\n\nमग तो शिष्य त्यांचा जरी । नसला कृतीनें अधिकारी ।\nतरी सद्गुरूचा प्रभाव करी । साह्य त्या आपुल्या शिष्यांस ॥९४॥\n\nऐसी झाली आड-विहीर । पितांबरासी साचार ।\nझाला बिचारा चिंतातुर । कांहीं न सुचे तयासी ॥९५॥\n\nत्या वठलेल्या झाडापासी । मिळाले अवघे पौरवासी ।\nकाय होतें तें पहावयासी । मुलें बायकांसमवेत ॥९६॥\n\nनिरुपाय होऊनी अखेर । पितांबरानें जोडिलें कर ।\nस्तवन मांडिलें अपार । आपुल्या सद्गुरुरायाचें ॥९७॥\n\nहे स्वामी समर्थ गजानना ! । ज्ञानांबरीच्या नारायणा ।\nपदनताच्या रक्षणा । धांव आतां ये काळीं ॥९८॥\n\nमाझ्यामुळें दोष तुला । येऊं पहातो भक्तपाला ।\nआपुल्या ब्रीदासाठीं पाला । आणीव आम्रवृक्षासी ॥९९॥\n\nमाझी भिस्त तुझ्यावरी । पाव मातें लवकरी ।\nनातरी आली पाळी खरी । मजला येथें मरण्याची ॥१००॥\n\nप्रल्हाद खरा करण्याला । स्तंभीं नरहरी प्रगटला ।\nजनी चढवितां सुळाला । त्याचें पाणी जहालें ॥१॥\n\nजनीचा भार देवावर । माझा आहे तुजवर ।\nसंतदेवांत अंतर । मुळींच नाहीं राहिलें ॥२॥\n\nदेव तेची असती संत । संत तेची देव साक्षात् ।\nमला लोक म्हणतात । शिष्य गजाननाचा ॥३॥\n\nमाझें कांहीं महत्त्व नाहीं । तें अवघें तुझ्याठायीं ।\nपुष्पामुळें किंमत येई । जगीं सूत्राकारणें ॥४॥\n\nतूं पुष्प मी आहे सूत । तूं कस्तुरी मी माती सत्य ।\nतुझ्यामुळें आलें येथ । संकट हें माझ्यावरी ॥५॥\n\nआतां न माझा अंत पाही । गुरुराया ! धांव घेई ।\nया वठलेल्या वृक्षाठायीं । आणि पर्णे कोमल ॥६॥\n\nलोकांस म्हणे पीतांबर । करा सद्गुरूचा नामगजर ।\nजय जय गजानन साधुवर । शेगांवच्या अवलिया ॥७॥\n\nलोक अवघे गजर करती । तों पालवी फुटली वृक्षाप्रती ।\nजन नयनीं पाहती । त्या अगाध कौतुकाला ॥८॥\n\nकोणी म्हणती असेल स्वप्न । तें जें पडलें आपणांलागून ।\nपहा चिमटा घेऊन । आपुल्याला करांनीं ॥९॥\n\nचिमटे घेऊन पाहाती । तों निमाली स्वप्नभ्रांति ।\nयावरी कोणी ऐसें म्हणती । ही नजरबंदी असेल ! ॥११०॥\n\nगारुड्याच्या खेळांत । वाद्या होती सर्प सत्य ।\nखापर्\u200Dया असून दृष्टीप्रत । त्याचे रुपये दिसती कीं ॥११॥\n\nतोही भ्रम निमाला । तोडून पहातां पर्णाला ।\nफांदीवाटें तात्काळ आला । चीक शुभ्रसा बाहेर ॥१२॥\n\nमग मात्र खात्री झाली । वाळल्या वृक्षा पालवी फुटली ।\nश्रीगजानन माऊली । खरीच आहे महासंत ॥१३॥\n\nआतां पितांबराविशीं । शंका न धरणें मानसीं ।\nचला घेऊन गांवासी । हा त्यांचा शिष्य असे ॥१४॥\n\nयाच्यायोगें करून । कधीं तरी गजानन ।\nयेतील कोंडोलीकारण । वांसरासाठीं गाय जसी ॥१५॥\n\nतें अवघ्यांस मानवले । पितांबरासी मिरवीत नेलें ।\nऐसें जेव्हां दिव्य झालें । तेव्हां भाव उदेला ॥१६॥\n\nजैसा समर्थांनीं आपुला । शिष्य डोमगांवीं पाठविला ।\nकल्याण नामें करून भला । कल्याण करण्या जगाचें ॥१७॥\n\nतैसेंच केलें गुरुवरें । श्रीगजाननें साजिरें ।\nउदेंलें हें भाग्य खरें । त्या कोंडोली गांवचें ॥१८॥\n\nश्रोते अजूनपर्यंत । तो आंबा आहे कोंडोलीत ।\nइतरांपेक्षां असंख्यांत । फळे येती तयाला ॥१९॥\n\nत्या पितांबराचे भजनीं । कोंडोली गांव लागला जाणी ।\nजेथें जाईल हिरकणी । तेथें ती मोल पावे ॥१२०॥\n\nमठ पितांबराचा । कोंडोलींत झाला साचा ।\nआणि अंतही तयाचा । ते ठायीं झाला हो ॥२१॥\n\nआतां इकडे शेगांवांत । महाराज आपुल्या मठांत ।\nएके दिनीं उद्विग्न चित्त । होऊनिया बैसले ॥२२॥\n\nशिष्य त्याचें कारण । पुसूं लागले कर जोडून ।\nमहाराज आपुलें मन । कां हो अस्थिर जाहलें ? ॥२३॥\n\nतैं महाराज वदले लोकांला । आमचा कृष्णा पाटील गेला ।\nजो चिकणसुपारी आम्हांला । रोज आणून देत असे ॥२४॥\n\nत्याची झाली आठवण । राम त्याचा मुलगा लहान ।\nआतां सुपारी चिकण । कोण देतो या ठायां ? ॥२५॥\n\nराम थोर झाल्यावरी । करील माझी चाकरी ।\nम्हणून मी या मठांतरीं । आतां ना तयार राहावया ॥२६॥\n\nऐसें महाराज बोलतां । जनांलागीं लागली चिंता ।\nमहाराजांचा विचार आतां । दिसतो येथून जाण्याचा ॥२७॥\n\nम्हणून कसेंही करून । जाऊं न द्यावें त्याकारण ।\nचला आपण धरूं चरण । महाराजांचे येवेळां ॥२८॥\n\nऐसा विचार मिळून केला । मंडळी आली मठाला ।\nश्रीपतराव बंकटलाला । ताराचंद मारुती ॥२९॥\n\nमंडळींनीं धरिलें चरण । महाराज आम्हां सोडून ।\nतुम्ही आपुलें ठिकाण । राहण्याचें अन्य करूं नये ॥१३०॥\n\nतुमची इच्छा असेल जेथ । तेथेंच राहा शेगांवांत ।\nपरी सोडण्याचें मनांत । ग्राम हें आणूं नका ॥३१॥\n\nतैं महाराजवाणी निघाली । तुमच्या गांवांत आहे दुफळी ।\nमला कोणाची जागा मुळीं । नको येथें रहावया ॥३२॥\n\nजी कोणाची नसेल । ऐसी जागा जरी द्याल ।\nतरीच राहणें होईल । माझें या शेगांवीं ॥३३॥\n\nऐसी गोष्ट ऐकिली । तेव्हां मंडळीं चिंतावली ।\nसमर्थांनीं आज्ञा केली । मोठ्या पेंचाची आपणां ॥३४॥\n\nकोणाच्या जागेंत । राहाण्या तयार नाहींत ।\nसरकार यांच्या प्रीत्यर्थ । जागा ती देईल कशी ? ॥३५॥\n\nभूषण आपल्या साधूचें । सरकारास नाहीं साचें ।\nबंकटलाल बोलला वाचें । ऐसें संकट घालूं नका ॥३६॥\n\nसरकार धार्मिक कृत्याला । जागा देईल हा न उरला ।\nभरवंसा तो आम्हांला । हें राज्य परक्याचें ॥३७॥\n\nम्हणून आम्हांपैकीं कोणाची । जागा घ्या मागून साची ।\nआहे तयारी आमुची । ती तुम्हां द्यावयास ॥३८॥\n\nसमर्थें केलें भाषण । काय हें तुमचें अज्ञान ।\nजमिनीची मालकी पूर्ण । आहे सच्चिदानंदाची ॥३९॥\n\nराजे कित्येक भूमीवरी । आजवरी झाले तरी ।\nजागा कशाची सरकारी । इचा मालक पांडुरंग ॥१४०॥\n\nव्यवहारदृष्ट्या मालकपण । येतें राजालागून ।\nत्याचें नाहीं भूषण । तुम्ही प्रयत्न करा जा ॥४१॥\n\nजागा मिळेल प्रयत्न करितां । पुढें नका बोलूं आतां ।\nहरी पाटलाच्या हातां । यश येईल निःसंशय ॥४२॥\n\nहरी पाटलाकडे आली । मंडळी ती अवघी भली ।\nत्याच्या सल्ल्यानें मागितली । जागा अर्ज करून ॥४३॥\n\nबुलढाण्याचा सर्वाधिकारी । साहेब होता नामें ' करी ' ।\nत्यानें एक एकर जागा खरी । अर्जावरून दिली असे ॥४४॥\n\nआणि ऐसें म्हणाला । तुम्ही दोन एकरास्तव अर्ज केला ।\nपरी मी तुर्त तुम्हांला । एक एकर देतसे ॥४५॥\n\nतुम्ही एक वर्षांत । जागा केल्या व्यवस्थित ।\nतुमचा मी पुरवीन हेत । जागा आणिक देऊनिया ॥४६॥\n\nतो ठराव सरकारचा । आहे दप्तरीं नमूद साचा ।\nसमर्थांच्या वाणीचा । प्रभाव खचित लोकोत्तर ॥४७॥\n\nमग हरी पाटील बंकटलाला । निघते झाले वर्गणीला ।\nद्रव्यनिधी क्षणांत जमला । आणि काम झाले सुरूं ॥४८॥\n\nयापुढील अवघें वृत्त । येईल पुढल्या अध्यायांत ।\nसत्पुरुषाचा पुरविण्या हेत । देव राहे तत्पर सदा ॥४९॥\n\nविठू पाटील डोंगरगांवचा । लक्ष्मण पाटील वाडेगांवचा ।\nजगु आबा शेगांवचा । हे पुढारी वर्गणीचे ॥१५०॥\n\nश्रीदासगणूविरचित । हा गजाननविजय नामें ग्रंथ ।\nऐका श्रोते सावचित्त । निजकल्याण व्हावया ॥१५१॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य द्वादशोध्यायः समाप्तः ॥",
  "adhyay_en": "॥ श्रीगणेशाय नमः ॥\n\nहे गणाधीशा गणपती । मयुरेश्वरा विमलकीर्ति ।\nमाझ्या हृदयीं करून वस्ती । ग्रंथ कळसास नेई हा ॥१॥\n\nतूं ज्ञानबुध्दीचा दाता । तूं भक्तमनोरथ पुरविता ।\nविघ्ननगातें संहारिता । तूंच एक गणराया ॥२॥\n\nतूं साक्षात् चिंतामणी । चिंतिलेलें देशी जाणी ।\nआपुल्या भक्तांलागूनी । ऐसें पुराणें म्हणतात ॥३॥\n\nमाझ्या मनींची अवघी चिंता । लयास नेई एकदंता ।\nलंबोदरा पार्वतीसुता । भालचंद्रा सिंदुरारे ॥४॥\n\nअसो बच्चुलाल अग्रवाला । होता एक आकोल्याला ।\nधन-कनक- संपन्न भला । मनाचाही उदार जो ॥५॥\n\nत्यानें हकिकत कारंज्याची । म्हणजे लक्ष्मण पंत धुड्याची ।\nकर्णोपकर्णी ऐकली साची । तेणें साशंक जहाला ॥६॥\n\nतें खरें खोटें पहाण्यास । विचार करी चित्तास ।\nतों एके समयास । महाराज आले अकोल्याला ॥७॥\n\nयेऊन बच्चुलाला घरीं । बैसते झाले ओट्यावरी ।\nकीं गजानन साक्षात्कारी । भक्त आपुला जाणून ॥८॥\n\nबच्चुलाला आनंद झाला । तो समर्थांसी ऐसें वदला ।\nआज गुरुराया वाटतें मला । आपली पूजा करावी ॥९॥\n\nऐसें ऐकतां भाषण । समर्थेम तुकविली मान ।\nजें साक्षात् असें चिन्ह । श्रोते संमती दिल्याचें ॥१०॥\n\nबच्चुलालानें तयारी । तात्काळ केली ओट्यावरी ।\nषोडशोपचारेम अत्यादरीं । पूजन त्यानें आरंभिलें ॥११॥\n\nप्रथमतः घातलें मंगलस्नान । नानाविध उटणीं लावून ।\nमग करविलें परिधान । वस्त्र पीतांबर जरीचा ॥१२॥\n\nशालजोडी अंगावरी । बहुमोल घातली काश्मीरी ।\nएक जरीचा रुमाल शिरीं । अभ्रेस्मी आणून बांधिला ॥१३॥\n\nगोफ घातिला गळ्यांत । सलकडीं तीं हातांत ।\nकराच्या दाही बोटांत । मुद्रिका घातल्या नानापरी ॥१४॥\n\nबहुमोल हिर्\u200Dयाची । वामकरीं घातिली पौची ।\nरत्नजडित कंठ्याची । कंठीं शोभा विशेष ॥१५॥\n\nजिलबी राघवदास पेढे । नैवेद्यास ठेविले पुढे ।\nत्रयोदश गुणी ठेविले विडे । एक्या लहान तबकांत ॥१६॥\n\nअष्टगंध अर्गजा अत्तर । सुवासिक लाविलें फार ।\nत्यानें अवघ्या अंगभर । गुलाबपानी शिंपडीलें ॥१७॥\n\nएका सुवर्णाच्या ताटीं । दक्षिणा ठेविली शेवटीं ।\nती होती फार मोठी । रुपये होन मोहोरांची ॥१८॥\n\nबेरीज करतां दहा हजार । येईल ती साचार ।\nऐशी दक्षिणा होती थोर । किती करूं वर्णन तिचें ॥१९॥\n\nश्रीफल पुढें ठेवून । विनयें केलें भाषण ।\nमहाराज माझें इच्छी मन । राममंदिर बांधावया ॥२०॥\n\nया माझ्या ओट्यावरी । अडचण होतसे भारी ।\nमंडप तो घातला जरी । उत्सवासी गुरुराया ॥२१॥\n\nत्या माझ्या मनोरथा । पूर्ण करी ज्ञानवंता ।\nऐसें म्हणून ठेविला माथा । अनन्य भावें पायांवरी ॥२२॥\n\nत्यावरी साधु गजानन । देते झाले आशीर्वचन ।\nश्रीजानकीजीवन । तुझा करील पूर्ण हेतू ॥२३॥\n\nअसो आज तूं हें काय केलें ? । मला पोळ्याचा बैल बनविलें ।\nहे अलंकार घालून भले । याचें काय कारण ? ॥२४॥\n\nमी न बैल पोळ्याचा । अथवा घोडा दसर्\u200Dयाचा ।\nमला या दागदागिन्यांचा । काय सांग उपयोग ? ॥२५॥\n\nअरे हें अवघें विष । मला नको त्याचा स्पर्श ।\nया नसत्या उपाधीस । माझ्या मागें लावूं नको ॥२६॥\n\nअथवा तूं मोठा श्रीमान् । हें दाखवाया कारण ।\nकेलेंस कां हें प्रदर्शन । सांग मसी बच्चुलाला ? ॥२७॥\n\nजें आवडतें जयासी । तेंच द्यावें तयासी ।\nमी वेडापिसा संन्याशी । नागवा फिरतों गांवभर ॥२८॥\n\nहें अवघें तुझें तुला । लखलाभ असो बच्चुलाला ।\nतुम्हां प्रापंचिकाला । या द्रव्याची जरूर ॥२९॥\n\nमाझा यजमान भीमातटीं । उभा विटेसी जगजेठी ।\nतो काय माझ्यासाठीं । हें वैभव द्याया तयार नसे ? ॥३०॥\n\nऐसें म्हणून काढिले । दागिने अंगावरचे भले ।\nचहूं बाजूंस फेकियले । वस्त्रांचीही तीच गती ॥३१॥\n\nदोन पेढे खाऊन । निघून गेले गजानन ।\nहा प्रकार अवलोकून । केला शोक अकोल्यांत बहुतांनीं ॥३२॥\n\nत्यांत कांहीं कारंज्याचे । लोक हजर होते साचे ।\nते म्हणती आपुल्या वाचें । अभागी आमुचा लक्ष्मण ॥३३॥\n\nत्यानें बच्चुलालापरी । पुजन केलें आपुल्या घरीं ।\nपरी कचरला अंतरीं । मोह धनाचा धरून ॥३४॥\n\nवरघडीचें भाषण । केलें विनय दाखवून ।\nते कां समर्थाकारण । समजणें अशक्य आहे हो ? ॥३५॥\n\nजेवीं पूजा दांभिकांची । शब्दमयी असते साची ।\nपूर्तता महावस्त्राची । होती त्यांची अक्षतेनें ॥३६॥\n\n' शर्कराखंडखाद्यानि ' । ऐसें म्हणोनिया वदनीं ।\nकुचका दाणा आणोनी । ठेवी पुढें भुईमुगाचा ! ॥३७॥\n\nअशा दांभिक पूजनाचें । फलही त्याच स्वरूपाचें ।\nवाटोळें लक्ष्मणाचें । याच कृतीनें झालें हो ॥३८॥\n\nहा बच्चुलाल धन्य धन्य । जैसें केलें भाषण ।\nतैसेंच ठेविलें वर्तन । जवाहून न आगळें ॥३९॥\n\nआतां याच्या वैभवाला । ओहोट हा ना शब्द उरला ।\nसंतकृपा झाली ज्याला । तो सुखीच राहातसे ॥४०॥\n\nबच्चुलालांनीं तपास । केला अवघ्या अकोल्यास ।\nपरी न लागला थांग त्यास । समर्थांचा कोठेंही ॥४१॥\n\nअसो एक पितांबर नांवाचा । शिष्य शिंपी जातीचा ।\nहोता गजानन महाराजांचा । शेगांवीं मठामध्यें ॥४२॥\n\nत्यानें सेवा बहुत केली । तपश्चर्या फळा आली ।\nएके दिनीं ऐसी झाली । गोष्ट ऐका मठांत ॥४३॥\n\nफाटकें तुटकें धोतर । नेसला होता पितांबर ।\nतें पाहून गुरूवर । ऐशा रीतीं बोलले ॥४४॥\n\nअरे तुझें नांव पितांबर । नेसण्या न धडकें धोतर ।\nढुंगणास पाहाती नारीनर । तें तरी झांक वेड्या ! ॥४५॥\n\nनांव म्हणे सोनुबाई । हातीं कथलाचाही वाळा नाहीं ।\nनांव पाहतां गंगाबाई । आणि तडफडे तहानेनें ॥४६॥\n\nतशांतलाच प्रकार । आहे तुझा साचार ।\nहें फाटकें धोतर । पोतेर्\u200Dयांच्या उपयोगी ॥४७॥\n\nतेंच नेसून बैससी । ढुंगण जगाला दाविसी ।\nहा घे दुपेटा देतों तुसी । नेसावयाकारणें ॥४८॥\n\nतो न करितां अनमान । राहे बाळा नेसून ।\nयासी नको सोडूं जाण । कोणी काहीं केलें तरी ॥४९॥\n\nपितांबरा दुपेटा नेसला । हें असह्य झालें इतरांना ।\nभाऊच घातकी भावाला । होतो स्वार्थ दृष्टीनीं ॥५०॥\n\nतो वेडावांकडा प्रकार । कशास बोलूं साचार ।\nगटाराचें उघडितां द्वार । घाण मात्र सुटते हो ॥५१॥\n\nश्रीगजानन स्वामीप्रत । शिष्य होते असंख्यांत ।\nपरी अधिकारी तयांत । दोही हातांच्य बोटांइतके ॥५२॥\n\nपाहा श्रोते कांतारीं । वृक्ष असती नानापरी ।\nत्यांतून क्वचित् कोठें तरी । नजरेस पडती चंदनतरु ॥५३॥\n\nत्यापरीच होते येथें । त्यांच्या शिष्यमंडळीतें ।\nकाहीं शिष्य पितांबरातें । टोचूं लागले निरर्थक ॥५४॥\n\nहेंच कां तुझें शिष्यपण । वस्त्र करिसी परिधान ।\nजें कां समर्थाकारण । ल्यावयाच्या उपयोगी ॥५५॥\n\nतुझी भक्ति कळून आली । तूं खुशालचंद अससी मुळीं ।\nतूं राहूं नको ये स्थळीं । अपमान करण्या सद्गुरुचा ॥५६॥\n\nतैं पितांबर म्हणाला । मी न गुरूचा अपमान केला ।\nउलट मान ठेविला । आज्ञा ऐकून तयांची ॥५७॥\n\nवस्त्र हें मज त्यांनीं दिलें । नेसावया सांगितलें ।\nतेंच मीं हो परिधान केलें । ही कां झाली अवज्ञा ? ॥५८॥\n\nऐसी भक्ती न भक्ती झाली । शिष्यांत तेढ माजली ।\nती मिटवाया माव केली । ऐशा रीतीं गजाननें ॥५९॥\n\nपितांबरास म्हणती गुरुवर । तूं येथून जावें दूर ।\nजाणतें मूल झाल्यावर । आई त्याला दूर ठेवी ॥६०॥\n\nमाझी कृपा आहे खरी । हे पितांबरा तुजवरी ।\nजा हिंडून भूमीवरी । पदनतासी तारावें ॥६१॥\n\nडोळ्यांत आसवें आणून । करूनिया साष्टांग नमन ।\nमागें पाहे फिरफिरून । सोडून जातां मठासी ॥६२॥\n\nपितांबर आला कोंडोलीसी । बसला वनांत आंब्यापासी ।\nचिंतन चाललें मानसीं । निजगुरुचें सर्वदा ॥६३॥\n\nतेथें होता रात्रभर । उदया येतां दिनकर ।\nजाऊन बसला झाडावर । मुंगळ्यांचिया त्रासानें ॥६४॥\n\nअवघ्या आम्रवृक्षावरी । मुंग्या मुंगळे होते भारी ।\nलहान थोर फांद्यांवरी । आला पितांबर जाऊन ॥६५॥\n\nपरी निर्भय ऐसें सांपडेना । स्थान तयासी बसण्या जाणा ।\nहेंच कृत्य गुराख्यांना । कौतुकास्पद वाटलें ॥६६॥\n\nते म्हणाले आपसांत । हा माकडापरि कां रे फिरत? ।\nह्या वृक्षावरी सत्य । हें कांहीं कळेना ॥६७॥\n\nलहान सान फांदीला । हा निर्भयपणें फिरून आला ।\nपरी नाहीं खालीं पडला । हेंच आहे आश्चर्य ! ॥६८॥\n\nदुसरा म्हणाला यांत कांहीं । आश्चर्य वाटण्याजोगें नाहीं ।\nश्रीगजाननाच्या शिष्यांठायीं । ऐसें सामर्थ्य असतें रे ॥६९॥\n\nयावरून हा त्यांचा । शिष्य असावा खचित साचा ।\nचला हा येथ आल्याचा । वृतान्त सांगूं गांवांत ॥७०॥\n\nगोपमुखें वृत्त कळलें । कोंडोलीचे लोक आले ।\nआम्रवृक्षापासीं भले । कोण आले तें पहावया ॥७१॥\n\nम्हणाले पौरवासी नर । हा ढोंगी असावा साचार ।\nबळेंच करितो वेडेचार । गजाननाच्या शिष्यापरी ॥७२॥\n\nशिष्य गजानन महाराजांचा । भास्कर पाटील होता साचा ।\nझाला नुकताच अंत त्याचा । अडगांव नामें ग्रामांत ॥७३॥\n\nसमर्थांचे शिष्य । येथें येतील कशास ? ।\nवळें करण्या उपवास । सोडून बर्फी पेढ्याला ॥७४॥\n\nपुसून एकदां यास पहावें । तो काय म्हणतो तें ऐकावें ।\nमग खरें खोटें ठरवावें । उगीच तर्क नाहीं बरा ॥७५॥\n\nएक मनुष्य पुढें झाला । पितांबरासी पुसूं लागला ।\nतूं कोण कोठील कशास आला ? । गुरू तुझा कोण असे ? ॥७६॥\n\nपिंतांबर बोले त्यावर । मी शेगांवचा रहाणार ।\nमी शिंपी पितांबर । शिष्य गजानन स्वामींचा ॥७७॥\n\nत्यांची आज्ञा मजलागून । करण्या झाली पर्यटण ।\nम्हणून येथें येऊन । वृक्षापासी बैसलों ॥७८॥\n\nतों आंब्याच्या मुळाशीं । मुंगळे होते बहुवसी ।\nम्हणून बसलों फांदीसी । वृक्षावरी जाऊन ॥७९॥\n\nऐसें ऐकतां तद्भाषण । लोक कोपले दारूण ।\nअरे मोठ्याचें नांव सांगून । चेष्टा ऐशा करूं नको ॥८०॥\n\nकाय म्हणे मी राजाची । राणी आवडती आहे साची ।\nखळगी भरण्या पोटाची । आले मजूरी करावया ॥८१॥\n\nदेशमुख त्या गांवींचा । शामराव नामें साचा ।\nतो बोलला ऐसी वाचा । अरे सोंगाड्या ऐक हें ॥८२॥\n\nस्वामी समर्थ गजानन । प्रत्यक्ष आहे भगवान ।\nत्यांचें नांव सांगून । बट्टा त्यांना लावूं नको ॥८३॥\n\nअरे वेड्या एक्या काळीं । त्यांनीं ऐसी कृति केली ।\nऋतु नसतां आणवलीं । फळें आम्र-वृक्षाला ॥८४॥\n\nत्यांनीं फळें आणवलीं । तूं नुसतीं पाने आण भलीं ।\nनाहीं तरी या स्थलीं । तुझी न धडगत लागेल ! ॥८५॥\n\nहा बळीराम पाटलाचा । वृक्ष वठलेला आंब्याचा ।\nतो पर्णयुक्त करी साचा । आमच्या देखत ये काळीं ॥८६॥\n\nऐसें न जरी करशील । तरी मार खाशील ।\nखरा असल्यास होशील । वंद्य आम्हांकारणें ॥८७॥\n\nकां कीं शिष्य सद्गुरुचे । कांहीं अंशीं निघती साचे ।\nबापा त्यांच्याच तोडीचे । हा आहे न्याय जगीं ॥८८॥\n\nनको करूं उशीर । हा आंबा करी हिरवागार ।\nतें ऐकतां पितांबर । गेला असे घाबरून ॥८९॥\n\nबोलला ऐसें नाडूं नका । माझी सारी कथा ऐका ।\nएका खाणींत निघती देखा । हिरे आणि गारा हो ॥९०॥\n\nतैसाच मी गार परी । गजानन शिष्यांभितरीं ।\nबोललों नाहीं वैखरी । यत्किंचित खोटें हो ॥९१॥\n\nगारेवरून खाणीस । नाहीं येत जगीं दोष ।\nमी निज गुरूच्या नांवास । चोरून कैसें ठेवावें ? ॥९२॥\n\nशामराव म्हणे त्यावर । नको करूं चरचर ।\nसंकट शिष्यांस पडतां थोर । ते धांवा करिती सद्गुरुंचा ॥९३॥\n\nमग तो शिष्य त्यांचा जरी । नसला कृतीनें अधिकारी ।\nतरी सद्गुरूचा प्रभाव करी । साह्य त्या आपुल्या शिष्यांस ॥९४॥\n\nऐसी झाली आड-विहीर । पितांबरासी साचार ।\nझाला बिचारा चिंतातुर । कांहीं न सुचे तयासी ॥९५॥\n\nत्या वठलेल्या झाडापासी । मिळाले अवघे पौरवासी ।\nकाय होतें तें पहावयासी । मुलें बायकांसमवेत ॥९६॥\n\nनिरुपाय होऊनी अखेर । पितांबरानें जोडिलें कर ।\nस्तवन मांडिलें अपार । आपुल्या सद्गुरुरायाचें ॥९७॥\n\nहे स्वामी समर्थ गजानना ! । ज्ञानांबरीच्या नारायणा ।\nपदनताच्या रक्षणा । धांव आतां ये काळीं ॥९८॥\n\nमाझ्यामुळें दोष तुला । येऊं पहातो भक्तपाला ।\nआपुल्या ब्रीदासाठीं पाला । आणीव आम्रवृक्षासी ॥९९॥\n\nमाझी भिस्त तुझ्यावरी । पाव मातें लवकरी ।\nनातरी आली पाळी खरी । मजला येथें मरण्याची ॥१००॥\n\nप्रल्हाद खरा करण्याला । स्तंभीं नरहरी प्रगटला ।\nजनी चढवितां सुळाला । त्याचें पाणी जहालें ॥१॥\n\nजनीचा भार देवावर । माझा आहे तुजवर ।\nसंतदेवांत अंतर । मुळींच नाहीं राहिलें ॥२॥\n\nदेव तेची असती संत । संत तेची देव साक्षात् ।\nमला लोक म्हणतात । शिष्य गजाननाचा ॥३॥\n\nमाझें कांहीं महत्त्व नाहीं । तें अवघें तुझ्याठायीं ।\nपुष्पामुळें किंमत येई । जगीं सूत्राकारणें ॥४॥\n\nतूं पुष्प मी आहे सूत । तूं कस्तुरी मी माती सत्य ।\nतुझ्यामुळें आलें येथ । संकट हें माझ्यावरी ॥५॥\n\nआतां न माझा अंत पाही । गुरुराया ! धांव घेई ।\nया वठलेल्या वृक्षाठायीं । आणि पर्णे कोमल ॥६॥\n\nलोकांस म्हणे पीतांबर । करा सद्गुरूचा नामगजर ।\nजय जय गजानन साधुवर । शेगांवच्या अवलिया ॥७॥\n\nलोक अवघे गजर करती । तों पालवी फुटली वृक्षाप्रती ।\nजन नयनीं पाहती । त्या अगाध कौतुकाला ॥८॥\n\nकोणी म्हणती असेल स्वप्न । तें जें पडलें आपणांलागून ।\nपहा चिमटा घेऊन । आपुल्याला करांनीं ॥९॥\n\nचिमटे घेऊन पाहाती । तों निमाली स्वप्नभ्रांति ।\nयावरी कोणी ऐसें म्हणती । ही नजरबंदी असेल ! ॥११०॥\n\nगारुड्याच्या खेळांत । वाद्या होती सर्प सत्य ।\nखापर्\u200Dया असून दृष्टीप्रत । त्याचे रुपये दिसती कीं ॥११॥\n\nतोही भ्रम निमाला । तोडून पहातां पर्णाला ।\nफांदीवाटें तात्काळ आला । चीक शुभ्रसा बाहेर ॥१२॥\n\nमग मात्र खात्री झाली । वाळल्या वृक्षा पालवी फुटली ।\nश्रीगजानन माऊली । खरीच आहे महासंत ॥१३॥\n\nआतां पितांबराविशीं । शंका न धरणें मानसीं ।\nचला घेऊन गांवासी । हा त्यांचा शिष्य असे ॥१४॥\n\nयाच्यायोगें करून । कधीं तरी गजानन ।\nयेतील कोंडोलीकारण । वांसरासाठीं गाय जसी ॥१५॥\n\nतें अवघ्यांस मानवले । पितांबरासी मिरवीत नेलें ।\nऐसें जेव्हां दिव्य झालें । तेव्हां भाव उदेला ॥१६॥\n\nजैसा समर्थांनीं आपुला । शिष्य डोमगांवीं पाठविला ।\nकल्याण नामें करून भला । कल्याण करण्या जगाचें ॥१७॥\n\nतैसेंच केलें गुरुवरें । श्रीगजाननें साजिरें ।\nउदेंलें हें भाग्य खरें । त्या कोंडोली गांवचें ॥१८॥\n\nश्रोते अजूनपर्यंत । तो आंबा आहे कोंडोलीत ।\nइतरांपेक्षां असंख्यांत । फळे येती तयाला ॥१९॥\n\nत्या पितांबराचे भजनीं । कोंडोली गांव लागला जाणी ।\nजेथें जाईल हिरकणी । तेथें ती मोल पावे ॥१२०॥\n\nमठ पितांबराचा । कोंडोलींत झाला साचा ।\nआणि अंतही तयाचा । ते ठायीं झाला हो ॥२१॥\n\nआतां इकडे शेगांवांत । महाराज आपुल्या मठांत ।\nएके दिनीं उद्विग्न चित्त । होऊनिया बैसले ॥२२॥\n\nशिष्य त्याचें कारण । पुसूं लागले कर जोडून ।\nमहाराज आपुलें मन । कां हो अस्थिर जाहलें ? ॥२३॥\n\nतैं महाराज वदले लोकांला । आमचा कृष्णा पाटील गेला ।\nजो चिकणसुपारी आम्हांला । रोज आणून देत असे ॥२४॥\n\nत्याची झाली आठवण । राम त्याचा मुलगा लहान ।\nआतां सुपारी चिकण । कोण देतो या ठायां ? ॥२५॥\n\nराम थोर झाल्यावरी । करील माझी चाकरी ।\nम्हणून मी या मठांतरीं । आतां ना तयार राहावया ॥२६॥\n\nऐसें महाराज बोलतां । जनांलागीं लागली चिंता ।\nमहाराजांचा विचार आतां । दिसतो येथून जाण्याचा ॥२७॥\n\nम्हणून कसेंही करून । जाऊं न द्यावें त्याकारण ।\nचला आपण धरूं चरण । महाराजांचे येवेळां ॥२८॥\n\nऐसा विचार मिळून केला । मंडळी आली मठाला ।\nश्रीपतराव बंकटलाला । ताराचंद मारुती ॥२९॥\n\nमंडळींनीं धरिलें चरण । महाराज आम्हां सोडून ।\nतुम्ही आपुलें ठिकाण । राहण्याचें अन्य करूं नये ॥१३०॥\n\nतुमची इच्छा असेल जेथ । तेथेंच राहा शेगांवांत ।\nपरी सोडण्याचें मनांत । ग्राम हें आणूं नका ॥३१॥\n\nतैं महाराजवाणी निघाली । तुमच्या गांवांत आहे दुफळी ।\nमला कोणाची जागा मुळीं । नको येथें रहावया ॥३२॥\n\nजी कोणाची नसेल । ऐसी जागा जरी द्याल ।\nतरीच राहणें होईल । माझें या शेगांवीं ॥३३॥\n\nऐसी गोष्ट ऐकिली । तेव्हां मंडळीं चिंतावली ।\nसमर्थांनीं आज्ञा केली । मोठ्या पेंचाची आपणां ॥३४॥\n\nकोणाच्या जागेंत । राहाण्या तयार नाहींत ।\nसरकार यांच्या प्रीत्यर्थ । जागा ती देईल कशी ? ॥३५॥\n\nभूषण आपल्या साधूचें । सरकारास नाहीं साचें ।\nबंकटलाल बोलला वाचें । ऐसें संकट घालूं नका ॥३६॥\n\nसरकार धार्मिक कृत्याला । जागा देईल हा न उरला ।\nभरवंसा तो आम्हांला । हें राज्य परक्याचें ॥३७॥\n\nम्हणून आम्हांपैकीं कोणाची । जागा घ्या मागून साची ।\nआहे तयारी आमुची । ती तुम्हां द्यावयास ॥३८॥\n\nसमर्थें केलें भाषण । काय हें तुमचें अज्ञान ।\nजमिनीची मालकी पूर्ण । आहे सच्चिदानंदाची ॥३९॥\n\nराजे कित्येक भूमीवरी । आजवरी झाले तरी ।\nजागा कशाची सरकारी । इचा मालक पांडुरंग ॥१४०॥\n\nव्यवहारदृष्ट्या मालकपण । येतें राजालागून ।\nत्याचें नाहीं भूषण । तुम्ही प्रयत्न करा जा ॥४१॥\n\nजागा मिळेल प्रयत्न करितां । पुढें नका बोलूं आतां ।\nहरी पाटलाच्या हातां । यश येईल निःसंशय ॥४२॥\n\nहरी पाटलाकडे आली । मंडळी ती अवघी भली ।\nत्याच्या सल्ल्यानें मागितली । जागा अर्ज करून ॥४३॥\n\nबुलढाण्याचा सर्वाधिकारी । साहेब होता नामें ' करी ' ।\nत्यानें एक एकर जागा खरी । अर्जावरून दिली असे ॥४४॥\n\nआणि ऐसें म्हणाला । तुम्ही दोन एकरास्तव अर्ज केला ।\nपरी मी तुर्त तुम्हांला । एक एकर देतसे ॥४५॥\n\nतुम्ही एक वर्षांत । जागा केल्या व्यवस्थित ।\nतुमचा मी पुरवीन हेत । जागा आणिक देऊनिया ॥४६॥\n\nतो ठराव सरकारचा । आहे दप्तरीं नमूद साचा ।\nसमर्थांच्या वाणीचा । प्रभाव खचित लोकोत्तर ॥४७॥\n\nमग हरी पाटील बंकटलाला । निघते झाले वर्गणीला ।\nद्रव्यनिधी क्षणांत जमला । आणि काम झाले सुरूं ॥४८॥\n\nयापुढील अवघें वृत्त । येईल पुढल्या अध्यायांत ।\nसत्पुरुषाचा पुरविण्या हेत । देव राहे तत्पर सदा ॥४९॥\n\nविठू पाटील डोंगरगांवचा । लक्ष्मण पाटील वाडेगांवचा ।\nजगु आबा शेगांवचा । हे पुढारी वर्गणीचे ॥१५०॥\n\nश्रीदासगणूविरचित । हा गजाननविजय नामें ग्रंथ ।\nऐका श्रोते सावचित्त । निजकल्याण व्हावया ॥१५१॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य द्वादशोध्यायः समाप्तः ॥",
  "youtube_video_id": "ciIculJZYLU"
}