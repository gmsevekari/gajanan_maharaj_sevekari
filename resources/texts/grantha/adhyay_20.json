{
  "title_mr": "अध्याय २०",
  "title_en": "Adhyay 20",
  "adhyay_mr": "॥ श्रीगणेशाय नमः ॥\n\nजय जयाजी रुक्मिणीवरा । हे चंद्रभागातटविहारा ।\nदेवा वरदपाणी धरा । दासगणूच्या मस्तकीं ॥१॥\n\nतूं भूपांचा भूपती । अवघेंच आहे तुझ्या हातीं ।\nमग माझी फजीती । कां रे ऐसी मांडलीस ? ॥२॥\n\nमाझें पाप ताप दहन । करा कृपाकृशानें करून ।\nराहो आनंदी सदा मन । तुझें भजन करावया ॥३॥\n\nयांत अंतर केल्यास । वृथा तुला लागेल दोष ।\nखर्\u200Dया थोरांनीं आपणांस । बट्टा लावून घेऊं नये ॥४॥\n\nम्हणून हे श्यामसुंदरा । राही रुक्मिणीच्या वरा ।\nपांडुरंगा परम उदारा । माझी इच्छा पूर्ण करी ॥५॥\n\nअसो समाधिस्थ झाल्यावर । श्रीगजानन साधुवर ।\nम्हणूं लागले नारीनर । आतां काय ह्या शेगांवीं ॥६॥\n\nशेगांवींचा ज्ञानगभस्ती । अस्ता गेला निश्चिती ।\nआतां काय तेथें माती । राहिली आहे निव्वळ ॥७॥\n\nसमुद्राचें आटल्या नीर । वा पुष्पतरूचा गेल्या भर ।\nकोण त्याचें करणार । कौतुक या जगामध्यें ॥८॥\n\nआतां खेपा शेगांवांत । करणें आहे कीं निमित्त ? ।\nदेव नसतां देव्हार्\u200Dयांत । माळा बांधणें व्यर्थची ॥९॥\n\nऐसें कित्येक बोलती । परी ती असे साच भ्रांती ।\nमहाराजांची दिव्य ज्योति । अदृश्य आहे तेच ठायां ॥१०॥\n\nजेवीं इंद्रायणीचे तीरीं । ज्ञानेश्वर समाधिस्थ जरी ।\nते आहेत भेटले परी । तेच ठायीं भाविकां ॥११॥\n\nतैशीच शेगांवांत । श्रीगजाननस्वामी समर्थ ।\nऐसा जयांचा सिध्दान्त । दर्शन त्यांना तेथ होतें ॥१२॥\n\nते विषयींची एक कथा । सांगतों मी येथ आतां ।\nगणपत कोठाडे होता । एक भाविक गृहस्थ ॥१३॥\n\nहा रायली कंपनीचा । एजंट शेगांव दुकानीचा ।\nनित्य नेम होता त्याचा । दर्शनाचा श्रोते हो ॥१४॥\n\nअस्तमानीं प्रतिदिवशीं । यावें त्यानें मठासी ।\nबैसोनियां समाधीपासीं । स्तवन करावें एकनिष्ठें ॥१५॥\n\nएकदां ऐसें वाटलें त्यास । अभिषेक करून समाधीस ।\nउद्यांच्या विजयादशमीस । ब्राह्मणभोजन घालावें ॥१६॥\n\nकेली सर्व तयारी । अभिषेकाची साजिरी ।\nशिधा मठाभीतरीं । धाडिला मोठ्या प्रमाणांत ॥१७॥\n\nतैं कांता म्हणे हो प्राणनाथा ! । हें तुम्ही काय करितां ।\nहाड नाहीं तुमच्या हातां । खर्च करण्याच्या बाबतींत ॥१८॥\n\nउद्यां आहे विजयादशमी । म्हणून पोरांबाळांसी ।\nकपडे अलंकार अंगासी । करून घाला कांहीं तरी ॥१९॥\n\nहे अभिषेक ब्राह्मणभोजनें । वरचेवरी न योग्य करणें ।\nदिलीं आपणां ईश्वरानें । चार पोरेंबाळें हो ॥२०॥\n\nफुटका मणि ना अंगावरती । मी लंकेची पार्वती ।\nगृहस्थाची ही का रीती ? । संचय करावा धनाचा ॥२१॥\n\nहें कांतेचें भाषण । गणपतरावा न रुचलें जाण ।\nतो म्हणे प्रपंचाहून । श्रेष्ठ परमार्थ वाटे मला ॥२२॥\n\nतोच त्याच्या कांतेसी । स्वप्न पडलें रात्रीसी ।\nउगे न छळी पतीसी । तो करतो तें करूं दे ॥२३॥\n\nत्यांत तुझ्या बापाचें । काय जातें सांग साचें ।\nप्रेम अशाश्वताचें । वेडे ! हें बाळगूं नको ॥२४॥\n\nयामध्यें न कांहीं सार । धन भूचें भूमीवर ।\nयेतें मात्र बरोबर । पाप पुण्य मानवाच्या ॥२५॥\n\nअभिषेक ब्राह्मणभोजन । हें पारमार्थिक आहे पुण्य ।\nत्याच्यासाठीं वेंचितां धन । तें न जाय अनाठायीं ॥२६॥\n\nपेरलेल्या बीजापरी । त्याची स्थिती होते खरी ।\nम्हणून सांगतों तुला पोरी । अडथळा त्या करूं नको ॥२७॥\n\nऐशा पाहून स्वप्नास । सांगती झाली पतीस ।\nतेणें गणपतरावास । हर्ष झाला विबुध हो ॥२८॥\n\nआले का हें प्रत्यंतर । महाराज येथेंच साचार ।\nसोडून द्यावा कुविचार । आजपासून कांहीं तरी ॥२९॥\n\nमुलें बाळें कोणाचीं । धनदौलत कोणाची ।\nतूं न वाही चिंता त्यांची । तें अवघें समर्थाचें ॥३०॥\n\nअसो गणपतरावानें । पूजन केलें आनंदानें ।\nत्या दसर्\u200Dयाच्या मुहूर्तानें । खर्चही केला अत्युतम ॥३१॥\n\nया गणपतरावाची । निष्ठा समर्थपदीं साची ।\nजडली शुध्द स्वरूपाची । होती पहिल्यापासून ॥३२॥\n\nलक्ष्मण हरी जाजळाला । ऐसाच अनुभव एक वेळां ।\nबोरीबंदरावरी आला । तो ऐका सांगतों ॥३३॥\n\nकांहीं कामानिमित्त । लक्ष्मण गेला मुंबईत ।\nहा समर्थाचा होता भक्त । पहिल्यापासून विबुध हो ॥३४॥\n\nघरच्या कांहीं कटकटीनें । वैताग त्याच्या घेतला मनें ।\nकांहीं व्यापारासंबंधानें । आला होता मुंबईस ॥३५॥\n\nअसो बोरीबंदरावरी । लक्ष्मण आला जाया घरीं ।\nतों आगगाडीच्या धक्क्यावरी । एक भेटला परमहंस ॥३६॥\n\nआजानुबाहु उंच बांधा । दृष्टि नासाग्रासी सदा।\nओंकाराचा सर्वदा । जप चालला त्याच्या मुखीं ॥३७॥\n\nतो बोलला लक्ष्मणास । तूं गजाननाचा आहेस शिष्य ।\nऐसें असून हताश । कां होतोस कळेना ? ॥३८॥\n\nतूं आपुल्या जेव्हां घरीं । पुण्यतिथि केलीस खरी ।\nचारशें पानांची तयारी । करून उमरावतीला ॥३९॥\n\nगोपाळराव पेठकर । आणी बापटमास्तर ।\nयांचा कैंसा प्रकार । घडला तो आण मना ॥४०॥\n\nपुत्रशोक बापटासी । झाला असून प्रसादासी ।\nतो तुझ्या गेहासी । आला होता न सांग तें ॥४१॥\n\nपेठकराचे ब्राह्मण भले । सांग कशानें राहिले ? ।\nअरे गजाननस्वामी गेले । त्या उभयतांच्या स्वप्नांत ॥४२॥\n\nउपदेश करून दोघांस । आणिले होते प्रसादास ।\nहें कैसेम विसरलास ? । सांग मला ये वेळीं ॥४३॥\n\nखुणेच्या गोष्टी ऐकून । साशंक झाला लक्ष्मण ।\nम्हणे हा असावा कोण । हें कांहीं कळत नसे ॥४४॥\n\nलक्ष्मणें त्या संन्याशाला । आदरें नमस्कार केला ।\nतो पाहतां गुप्त झाला । बोरीबंदर स्टेशनासी ॥४५॥\n\nमग लक्ष्मण येऊन घरीं । वागूं लागला पहिल्यापरी ।\nप्रतिवर्षी आपुल्या घरीं । पुण्यतिथीचा प्रारंभ केला ॥४६॥\n\nअवधूत जयराम खेडकरासी । राहीत साहीत गांवासी ।\nभेटते झाले पुण्यराशी । संन्याशाच्या वेषानें ॥४७॥\n\nएक माधवमार्तंड जोशी । कळंब कसूर ग्रामासी ।\nआला मोजणी करायासी । जमिनीची श्रोते हो ॥४८॥\n\nहा सरकारी नौकर । होता रेव्हेन्यु आँफिसर ।\nत्याचा गजानन साधूवर । पूर्ण होता भरवंसा ॥४९॥\n\nदिवसभर मोजणी केली । पुढें त्यास इच्छा झाली ।\nअस्तमानाचे समयां भली । शेगांवास जाण्याची ॥५०॥\n\nआज गुरुवारचा आहे दिन । घेऊं समर्थाचें दर्शन ।\nऐसा विचार करून । आज्ञा केली शिपायाला ॥५१॥\n\nजोड आपुली वेगें दमणी । जाऊं शेगांवालागूनी ।\nरात्र तेथें काढूनी । येऊं सकाळीं परत पुन्हां ॥५२॥\n\nतई तो शिपाई कुतुबुद्दीन । बोलला कर जोडून ।\nआभाळ आलें भरून । याचा विचार करावा ॥५३॥\n\nमन नदीला पाणी भलें । आहे थोडकें आतां आलें ।\nपाही पाणी गढूळ झालें । म्हणून केली विनंती ॥५४॥\n\nजोशी म्हणाले त्यावर । अरे आतां होऊण नदीपार ।\nजा दमणी करी तयार । उगीच सबबी सांगूं नको ॥५५॥\n\nशिपायानें जोडिली दमणी । आला लगेंच घेऊनी ।\nजोशी आंत बैसोनी । जाऊं लागेल शेगांवा ॥५६॥\n\nदमणी घातली नदींत । तों पाणी आलें अकस्मात ।\nजाण्या बैल तटाप्रत । अवसर नाहीं राहिला ॥५७॥\n\nझंझावात बळावला । कडकडाट करी चपला ।\nमन नदीला पूर आला । क्षणामाजीं भयंकर ॥५८॥\n\nमेघ वर्षे मुसळधार । झंझावात सुटला खरा ।\nशेतकर्\u200Dयांचिया छपरा । तो उडवूं लागला हो ॥५९॥\n\nशिपाई म्हणे कुतुबुद्दीन । साहेब येथेंच आलें मरण ।\nतुम्हीं आम्हांलागून । उपाय यासी आतां नसे ॥६०॥\n\nतई माधव मार्तंड जोशी । घाबरे झाले निजमानसीं ।\nबाहूं लागले समर्थासी । करुणायुक्त वचानें ॥६१॥\n\nहे समर्थ गजानना । रक्षणा आमुच्या करी प्राणां ।\nअशा संकटीं तुझ्याविणा । त्राता न कोणी आम्हांतें ॥६२॥\n\nकथा ऐकिली पुराणांत । जहाज बुडतां समुद्रांत ।\nत्यास संतानें देऊन हात । रक्षण केलें सर्वस्वीं ॥६३॥\n\nतूंही संत असामान्य । ब्रह्मवेत्ता करूणाघन ।\nकरी आमुचें रक्षण । येऊन या पुरामध्यें ॥६४॥\n\nदमणींत आलें जीवन । बैल गेले घाबरोन ।\nमग जोशी पु्ढें होऊन । बोलते झाले शिपायास ॥६५॥\n\nतूं आतां मागें सर । अवलीयाचें भजन कर ।\nतेच नेतील आपणां पार । त्यांची चिंता करूं नको ॥६६॥\n\nजोशी म्हणाले समर्था । अगाध आहे तुझी सत्ता ।\nवाटेल तें करी आतां । तारी अथवा मारी आम्हां ॥६७॥\n\nकासरा दिला सोडून । दोघांनींही मिटले नयन ।\nतों काय घडलें वर्तमान । तें आतां परियेसा ॥६८॥\n\nऐशा महापुरांतूनी । पैल तटा पावली दमणी ।\nउभी राहिली येऊनी । सडकेवरी शेगांवच्या ॥६९॥\n\nऐसा प्रकार पाहतां । आनंदले उभयतां ।\nपाहा केवढी अगाध सत्ता । आहे अवलीया बाबाची ॥७०॥\n\nपुरामाजीं रक्षण केलें । निज भक्तां ना बुडूं दिलें ।\nजोशी शेगांवाप्रती आले । एक घटका रात्रीस ॥७१॥\n\nवंदन केलें समाधीला । पालखीचा पाहिला सोहळा ।\nदुसरे दिवशीं बहुत केला । दानधर्म जोशांनीं ॥७२॥\n\nबाळाभाऊचियापासीं । ब्राह्मणभोजन घालण्यासी ।\nकांही रुपये अतिहर्षीं । जोशी देते जाहले ॥७३॥\n\nसाकल्य कथिलें वर्तमान । बाळाभाऊलागुन ।\nहे नवसाचे ब्राह्मण । तुम्ही घाला माझ्यास्तव ॥७४॥\n\nकां कीं मला रजा नाहीं । काम जरूरीचें पाही ।\nऐसें सांगून लवलाही । जोशी गेले निघून ॥७५॥\n\nएक यादव गणेश सुभेदार । होता हिंगणीचा राहाणार ।\nहा करीतसे व्यापार । वर्\u200Dहाडांत कापसाचा ॥७६॥\n\nयांस एक सालीं भला । दहा हजार तोटा आला ।\nत्या चिंतेनें क्षीण झाला । कांहीं न सुचे मानसीं ॥७७॥\n\nपरी व्यापार सोडवेना । चिंता मनींची जाईना ।\nफायदा कांहीं होईना । त्याच्या मनाप्रमाणें ॥७८॥\n\nफायद्यासाठीं खटपट करी । नाना प्रकारें साजिरी ।\nस्वस्थ ना बसती व्यापारी । राहाती सदा प्रयत्नांत ॥७९॥\n\nहा एकदां वर्ध्यांत । आला कांहीं कामानिमित्त ।\nउतरण्या गेला घरांत । विनायक असिरकराच्या ॥८०॥\n\nतों इतक्यांत तेथें आला । एक भिकारी बुध हो भला ।\nभिक्षा कांहीं मागण्याला । असिरकराच्या घरांत ॥८१॥\n\nपोषाख अवघा मराठी । करामाजीं भव्य काठी ।\nडोईस होती टोपी मोठी । बनातीची मळकट ॥८२॥\n\nकंपवायूनें शरीर । कांपत होतें वरच्यावर ।\nत्यास पहातां असिरकर । चित्तीं परम कोपले ॥८३॥\n\nजा बेट्या मागल्या द्वारीं । तेथें मिळेल भिक्षा खरी ।\nनको चढूस पायरी । ओसरीची ये वेळां ॥८४॥\n\nपरी हे बोल त्याचे । भिक्षेकरी न मानी साचे ।\nयेऊन वरती ओसरीचे । यादवासन्निध बैसला ॥८५॥\n\nघाल भिक्षा कांहीं तरी । असें म्हणून पुढें करी ।\nभिक्षापात्र भिकारी । यादव सुभेदाराच्या ॥८६॥\n\nयादव म्हणे मनांत । भिकारी हा लोचट बहुत ।\nनको म्हणत असतां येथ । हा बैसला येवोनी ॥८७॥\n\nत्यातें पहात न्याहाळून । तईं तो भासला गजानन ।\nसुभेदाराकारण । शेगांवचा राजयोगी ॥८८॥\n\nदृष्टीस तेज अत्यंत । स्वरही त्यांच्या परी सत्य ।\nफरक इतुकाच होता त्यांत । कंप होता तनूला ॥८९॥\n\nतेज मुद्रा बोलणें । होतें समर्थाप्रमाणें ।\nतें पाहून ऐसें म्हणे । सुभेदार निज चित्तीं ॥९०॥\n\nहा जरी मानूं गजानन । तरी ते गेले समाधिस्थ होऊन ।\nआतां महाराज कोठून । पडतील आमुच्या दृष्टीशीं ? ॥९१॥\n\nकांहीं असो पैसे दोन । देऊं भिकार्\u200Dयाकारण ।\nश्रीगजानन समजून । उहापोह ज्याचा नको ॥९२॥\n\nपैसे घेतले भिकार्\u200Dयानें । आणिक कांहीं देई म्हणे ।\nश्रीगजाननकारणें । शेरणी वाट गुळाची ॥९३॥\n\nते वायदे करिसी वरचेवर । ते मी न आतां मानणार ।\nतोटा दहा हजार । तुज व्यापारीं आला ना ? ॥९४॥\n\nत्याचा विचार अंतरीं । करून देई कांहीं तरी ।\nरुपये मजला लवकरी । काढ पाकीट खिशांतून ? ॥९५॥\n\nऐसें भिकारी बोलतां । सुभेदार झाला देता ।\nकांहीं रुपये तत्त्वतां । पाकिटाचे काढून ॥९६॥\n\nभिकारी म्हणे ते अवसरीं । संतुष्ट मी इतुक्यावरी ।\nहोत नाहीं दे लवकरी । आणखी रुपये कांहीं मला ॥९७॥\n\nपुन्हां रुपये काढिले । भिकार्\u200Dयासी अर्पिले ।\nतों इतुक्यांत घरांत गेले । विनायकराव असिरकर ॥९८॥\n\nयादवराव एकटा बसला । होता असिरकराच्या ओसरीला ।\nतें पाहून बोलला । सुभेदारासी येणें रीतीं ॥९९॥\n\nसंशय गजाननाविषयीं । कां घेतोस चित्तीं पाही ? ।\nकपडे काढून उभा राही । माझ्यापुढें ये वेळां ॥१००॥\n\nतुझ्या अवघ्या अंगावर । दृष्टि पडूं देई एकवार ।\nमाझी तेणें होईल दुर । व्याधि तुझी यादवा ॥१॥\n\nतूं मजला मुलापरी । कां रे लाजसी अंतरीं ? ।\nऐसें म्हणून पाठीवरी । हात फिरविला तयांनीं ॥२॥\n\nफिरविला नखशिखान्त । अंगावरून त्यानें हात ।\nतों आले इतक्यांत । असिरकर ओसरीला ॥३॥\n\nरुपये घेऊन भिक्षेकरी । गेला द्वाराच्या बाहेरी ।\nयादवानें बहुतापरी । तपास केला गांवांत ॥४॥\n\nपरी न थांग लागला । शेवटीं त्यानें निश्चय केला ।\nऐसा आपुल्या चित्ताला । कीं हा असावा गजानन ॥५॥\n\nसुभेदार म्हणे मानसीं । हे समर्थ असल्या आज दिवशीं ।\nफायदा होईल व्यापारासी । कांहीं तरी निःसंशय ॥६॥\n\nतों सुभेदाराच्या । गाड्या आल्या कापसाच्या ।\nविकावयासाठीं साच्या । वर्ध्याचिया बाजारीं ॥७॥\n\nविक्री होतां किंमत । येती झाली तया बहुत ।\nतेणें यादव चित्तांत । समाधान पावला ॥८॥\n\nआणि निश्चय ऐसा केला । जो भिकारी भेटला ।\nतो होता समर्थ भला । श्रीगजानन योगीराज ॥९॥\n\nसमर्थ आपुल्या भक्तांसी । रक्षण करती अहर्निशीं ।\nनिष्ठा मात्र त्यांचेविषयीं । दृढतर पाहिजे मनांत ॥११०॥\n\nभाऊ राजाराम कवर । खामगांवीं होता डाँक्टर ।\nत्याची तेल्हार्\u200Dयाच्यावर । बदली असे जाहली ॥११॥\n\nम्हणून तेथें जाण्याला । खामगांवाहून निघाला ।\nसहकुटुंब मठांत आला । घ्याया श्रींचें दर्शन ॥१२॥\n\nगाडी केली तेल्हार्\u200Dयाची । तयारी केली निघण्याची ।\nवेळ अस्तमानाची । असती झाली ते वेळां ॥१३॥\n\nबाळाभाऊ मठाधिपती । तो त्या बोलला येणें रीतीं ।\nअहो ऐका माझी विनंती । प्रसाद घेऊन जावें तुम्हीं ? ॥१४॥\n\nतुम्ही आजपर्यंत । गेलां न येथून उपोषित ।\nआज ऐसें विपरीत । कां हो मनीं आणिलें ? ॥१५॥\n\nह्यांतून आहे व्यतिपात । हें आणावें मनांत ।\nकवर सांगें त्याप्रत । मला निकड आहे बहु ॥१६॥\n\nआज रात्रीं प्रसाद घेतों । मागल्या रात्रीं निघून जातों ।\nनसतां आग्रह मला तो । तुम्ही न करा ये काळीं ॥१७॥\n\nबोलल्याप्रमाणें निघाला । तेल्हार्\u200Dयासी डाँक्टर भला ।\nघेऊन मुलांमाणसांला । दमणीमाजीं बसून ॥१८॥\n\nरात्र होती अंधारी । महा भयंकर साजरी ।\nवाटे निशा शोक करी । निज पतीच्या वियोगें ॥१९॥\n\nतों चमत्कार ऐसा झाला । तेल्हार्\u200Dयाचा रस्ता चुकला ।\nकोणी न भेटे पंथाला । विचारावें कोणा जरी ॥१२०॥\n\nगाडी अरुंद रस्त्यावर । दोही बांजूस कांटे फार ।\nडी उभी कांठावर । एका भव्य तलावाच्या ॥२१॥\n\nम्हणता झाला गाडीवाला । साहेब रस्ता आहे चुकला ।\nहें ऐकून कवराला । आश्चर्य वाटलें मानसीं ॥२२॥\n\nखालीं उतरून जों पहात । तों अवघें दिसलें विपरीत ।\nअपशब्द बोलला बहुत । तो त्या गाडीवाल्याला ॥२३॥\n\nतूं तेल्हार्\u200Dयाचा म्हणून । तुझी गाडी केली जाण ।\nआडमार्गें आणून । आम्हां कैसें सोडिलें ? ॥२४॥\n\nकाय होतास दारू प्याला । म्हणून हा रस्ता चुकला ।\nवाट तुझ्या डोळ्यांला । दिसली कशी ना सांग मज ? ॥२५॥\n\nतेल्हार्\u200Dयाचा रस्ता थोर । आम्ही हमेशा वाहातों साचार ।\nमग आडमार्गावर । गाडी कैशी आली तुझी ? ॥२६॥\n\nऐसें कवर बोलतां । गाडीवाला जोडी हातां ।\nकां हो मजला शिव्या देतां ? । म्यां न अपराध केला कीं ॥२७॥\n\nमी हमेश भाडें करतों । तेल्हार्\u200Dयाहून येथें येतों ।\nवाटेल तेव्हां गाडी हांकतों । रस्ता अवघा माहीत मज ॥२८॥\n\nबैलही ना कोठें वळले । तें नीट येथेंच आले ।\nतलाव पाहातां स्तब्ध झाले । हा न रस्ता तेल्हार्\u200Dयाचा ॥२९॥\n\nमग कवर समजला मनांत । हें समर्थाचें आहे कृत्य ।\nप्रसाद घेतल्याविरहित । कां कीं मी निघालों ॥१३०॥\n\nबाळाभाऊच्या विनंतीला । मीं नाहीं मान दिला ।\nम्हणून माझा रस्ता चुकला । आतां वाट गवसे कशी ? ॥३१॥\n\nहे भयंकर कानन । येथें मशी त्राता कोण ।\nगजानना ! तुजवांचून । रक्षण माझें कराया ॥३२॥\n\nतों तळ्याच्या दुसर्\u200Dया बाजूला । घागरमाळांचा आवाज झाला ।\nडाँक्टराच्या कानीं पडला । तेणें आला थोडा धीर ॥३३॥\n\nगाडीवाल्यासी म्हणे कवर । रस्ता नाहीं फार दूर ।\nया चाहुलीचा सुमार । धरून गाडी हाण आतां ॥३४॥\n\nतें त्यानें ऐकिलें । कांट्यांकुपाट्यांमधून नेलें ।\nनीट रस्त्याला लाविलें । या आपल्या गाडीस ॥३५॥\n\nहमरस्ता लागतां भली । डाँक्टरानें चौकशी केली ।\nतों ऐशापरी समजली । गोष्ट तया कवरातें ॥३६॥\n\nहें शेगांवचें शिवार । आहे अझून साचार ।\nमग म्हणाला डाँक्टर । चाल शेगांवीं परत आतां ॥३७॥\n\nसूर्योदयाचे समायाला । शेगांवासी कवर आला ।\nवृत्तांत बाळाभाऊला । केला सर्व निवेदन ॥३८॥\n\nमग बाळाभाऊ म्हणाले । हेंच आज बरें झालें ।\nव्यतिपातीं न जाऊं दिलें । समर्थांनीं तुम्हांस ॥३९॥\n\nआज प्रसाद ग्रहण करा । उद्यां जा हो तेल्हारा ।\nकरूं नये कधींच खरा । प्रसादाचा इनकार ॥१४०॥\n\nसमर्थाचे तुम्ही भक्त । म्हणून तुम्हां आणिले परत ।\nमानवाचे अवघे बेत । सिध्दीस जाणें अशक्य ॥४१॥\n\nसंतांच्या जे असेल मनीं । तेंच येईल घडोनी ।\nभरंवसा त्यांचे चरणीं । ठेवून स्वस्थ असावें ॥४२॥\n\nदुसरे दिवशीं प्रसादासी । घेऊन गेला तेल्हार्\u200Dयासी ।\nआतां पुढील गोष्टीसी । अवधान द्यावें श्रवणातें ॥४३॥\n\nएक रतनसा नामें नर । होता जातीनें भावसार ।\nतयाचा मुलगा दिनकर । होता एक वर्षाचा ॥४४॥\n\nत्यासी सोबणीचा रोग झाला । कोणी म्हणती सटावला ।\nबालक अवघा सुकून गेला । रक्त न राहिलें अंगांत ॥४५॥\n\nदिसूं लागलीं अवघीं हाडें । वरतीं नुसतें कातडें ।\nवैद्य आणले बडेबडे । परी न झाला उपयोग ॥४६॥\n\nमुलगें रडतां राहीना । दूधपाणी घेईना ।\nज्वर मुळींच सोडीना । पाहा तयाच्या तनूतें ॥४७॥\n\nवैद्य म्हणती रतनसासी । आतां औषध न देई यासी ।\nहा तुझ्या हातासी । लागणें आहे अशक्य ॥४८॥\n\nशक्याशक्य विचार । सुज्ञें करावा निरंतर ।\nउगीच पूल सागरावर । बांधावया जाऊं नये ! ॥४९॥\n\nऐसें ऐकून रतनसा । रडूं लागला ढसढसां ।\nशेवटीं विचार त्यानें ऐसा । केला आपुल्या मानसीं ॥१५०॥\n\nयेवींतेवी मरतें पोर । माझें आतां साचार ।\nपाहूं करून एकवार । उपाय हा शेवटचा ॥५१॥\n\nदिनकराचा अंतकाळ । आला होता अति जवळ ।\nघरचीं माणसें सकळ । लागलीं श्रोते रडावया ॥५२॥\n\nहातपाय गार झाले । नेत्रतेज मंदावलें ।\nमनगटाचें सोडिलें । ठिकाण पाहा नाड्यांनीं ॥५३॥\n\nऐशा स्थितिमाझारीं । रतनसानें पुत्र करीं ।\nघेऊन ठेविला असें द्वारीं । नेऊनिया समर्थांच्या ॥५४॥\n\nआणि केला त्यांसी नवस । पुत्र माझा उठल्यास ।\nशेरणी वांटीन तुम्हांस । मी पांच रुपयांची ॥५५॥\n\nतुम्ही पावलां अवघ्यांला । त्याचा अनुभव द्यावा मला ।\nमीही आहे आपुला । माझी उपेक्षा करूं नका ॥५६॥\n\nमाझें मूल द्वारांत । तुझ्या जरी झालें मृत ।\nतरी अवघ्या वर्\u200Dहाडांत । तुझी होईल नाचक्की ॥५७॥\n\nअमृतापरी तुझे चरण । आले सांगत आम्हां जन ।\nहे स्वामी गजानन । कृपा करा या बाला ॥५८॥\n\nपुत्र न माझा उठला जरी । मी डोकें फोडीन पायांवरी ।\nतुझ्या आज निर्धारीं । ऐसा निश्चय मनींचा ॥५९॥\n\nअमृततुल्य तुझी दृष्टी । त्याची करावी आज वृष्टी ।\nनको करूंस मला कष्टी । महापुरुषा गजानना ! ॥१६०॥\n\nत्यास कांहीं वेळ झाला । तों प्रकार ऐसा घडून आला ।\nमूल हातापायांला । हालवावया लागलें ॥६१॥\n\nनाडी आली ठिकाणीं । रुदन करूं लागलें जाणी ।\nतों प्रकार पाहूनी । लोक सारे आनंदले ॥६२॥\n\nसमर्थकृपा झाल्यावर । राहील कोठून त्या दर ? ।\nसूर्याचिया समोर । तमाचा तो पाड नसे ॥६३॥\n\nदिनकर थोडे दिवसांत । होता झाला पूर्वतत ।\nनवस असला श्रध्दायुक्त । तो फळे हा न्याय असे ॥६४॥\n\nदादा कोल्हटकराचा । पुत्र राजा नांवाचा ।\nआहे प्रसाद समर्थांचा । संतकृपा अमोल खरी ॥६५॥\n\nकन्या रामचंद्र पाटलाची । चंद्रभागा नांवाची ।\nज्वान अठरा वर्षांची । लाडेगांव सासर जिचें ॥६६॥\n\nही असतां गरोदर । प्रसंग आला दुर्धर ।\nप्रसुतीची वेळ फार । कठीण स्त्रीजातीला ॥६७॥\n\nलाडेगांवाहून माहेरीं । चंद्रभागा आली खरी ।\nप्रसूतीस्तव निर्धारी । जनरीतीप्रमाणें ॥६८॥\n\nमोठ्या कष्टानें प्रसूती । झाली तिची निश्चिती ।\nतोंच चंद्रभागेवरती । ज्वरें अंमल बसविला ॥६९॥\n\nतो होतां नवज्वर । थकून गेले डाँक्टर ।\nऔषध उपचार केले फार । आपुल्या मुलीस पाटलांनीं ॥१७०॥\n\nथोडाबहुत गुण आला । व्याधि तितक्यापुरता दबला ।\nपरी नव्हता मुळींच झाला । नामशेष देहांतूनी ॥७१॥\n\nचंद्रभागा आजारी । पडूं लागली वरच्यावरी ।\nएकदां अकोल्या नेलें खरी । औषध तिला द्यावया ॥७२॥\n\nवैद्य विघानें नाना करिती । कोणी नळसंग्रहणी बोलती ।\nकोणी वैद्य ऐसें म्हणती । क्षय झाला मुलीस या ॥७३॥\n\nमेळ एकाचा एकाला । नाहीं मुळीं लागला ।\nमग पाटलानें विचार केला । आतां वैद्य गजानन ॥७४॥\n\nतारो अथवा मारो इसी । अंगारा लावा प्रति दिवसीं ।\nतीर्थ द्यावें प्यायासी । समर्थांच्या पायांचें ॥७५॥\n\nपिता मोठा निष्ठावंत । समर्थावरी अवघा हेत ।\nहळूहळू त्या पोरीप्रत । गुण येता जाहला ॥७६॥\n\nतिला उठवत नव्हतें शय्येसी । तीच आली दर्शनासी ।\nपायीं चालत मठासी । हें महत्त्व अंगार्\u200Dयाचें ॥७७॥\n\nनिष्ठावंत ज्याचा भाव । तयाशीं पावे देव ।\nउपास्यपदीं भाव । उपासकें ठेवावा ॥७८॥\n\nरामचंद्राची अंगना । जानकाबाई सुलक्षणा ।\nपरी दैवयोग सुटेना । तो भोगल्यांवाचुनी ॥७९॥\n\nवाताचा झाला विकार । जानकाबाईस साचार ।\nपोट दुखे वरच्यावर । कांहीं उपाय चालेना ॥१८०॥\n\nऔषध देतां दबे वात । पुनः उठे पूर्ववत ।\nऐसा क्रम दिवस बहुत । चालला होता श्रोते हो ॥८१॥\n\nत्या वाताची अखेरी । होती झाली मस्तकावरी ।\nमेंदु बिघडला निर्धारीं । गेली जाणीव मावळून ॥८२॥\n\nवेड्यापरी करावें । वाटेल तें बोलावें ।\nकधीं उपाशीं निजावें । कधीं बसावेम जेवत ॥८३॥\n\nकोणी म्हणती लागलें भुत । कोणी म्हणती रोग सत्य ।\nकांहीं वदू लागले तेथ । हा करणीचा प्रकार असे ॥८४॥\n\nकां कीं जितके असती जमेदार । त्यांचें असतें बाकडें फार ।\nदुबळा आपुला दावी जोर । चेटुककरणी करूनियां ॥८५॥\n\nऔषधउपाय बहुत केलें । जाणतेही आणविले ।\nगंडे बहुत बांधिले । करीं जानकाबाईच्या ॥८६॥\n\nपाटील घरचा श्रीमंत । तो सापडला अडचणींत ।\nम्हणून येता झाला ऊत । अवघ्यां त्या दांभिकांना ॥८७॥\n\nकोणी अंगांत आणावें । वेडाचें निदान करावें ।\nकांहीं तरी सांगावें । धनास्तव पाटलाला ॥८८॥\n\nतो बिचारा सारें करी । कांता बरी न होय परी ।\nविचार त्यानें अखेरी । ऐशा रीती ठरविला ॥८९॥\n\nवैद्य आतां गजानन । जाणतां आतां गजानन ।\nदेव ऋषि आतां गजानन । तो जें वाटेल तें करो ॥१९०॥\n\nमाझी बायको सून त्याची । ही भावना माझी साची ।\nआतां अन्य उपायांची । गरज नाहीं आम्हांला ॥९१॥\n\nतूं उद्यांपासून । प्रातःकाळीं करी स्नान ।\nमठामाजीं जाऊन । घाली प्रदक्षिणा समाधीसी ॥९२॥\n\nतें तिनें पतीचें वचन । सर्वथैव केलें मान्य ।\nसमर्थ समाधीलागून । घालू लागली प्रदक्षिणा ॥९३॥\n\nगेल्या न त्या मात्र वायां । दया आली सद्गुरुराया ।\nवातविकार जाऊनियां । निर्दोष ती जाहली ॥९४॥\n\nखर्\u200Dया खर्\u200Dया संतांची । सेवा न जाई वायां साची ।\nपरी निष्ठा मानवाची । जडणें तेथें अशक्य ॥९५॥\n\nसमर्थांच्या नंतर । बाळाभाऊ गादीवर ।\nबसले त्यांचे चमत्कार । कांहीं थोडे जाहले ॥९६॥\n\nहे वैशाख वद्य षष्ठीसी । शेगांवीं गेले वैकुंठासी ।\nत्यांच्यामागून गादीसी । बसले येऊन नारायण ॥९७॥\n\nबाळाभाऊ जेव्हां गेले । तेव्हां नारायणा स्वप्न पडलें ।\nनांदूरें ग्रामीं भलें । तें थोडें सांगतों ॥९८॥\n\nहे माळी नारायणा । तूं शेगांवास करी गमना ।\nरक्षण्या भाविक जनांना । ऐसें मला वाटतें ॥९९॥\n\nऐसें स्वप्नीं सांगून । निघून गेले गजानन ।\nम्हणून आले नारायण । शेगांवामाझारीं ॥२००॥\n\nकांहीं दिवस यांनींही । अधिकार चालविला ते ठायीं ।\nयांची समाधि झाली पाही । चैत्र शुध्द षष्ठीला ॥१॥\n\nपूर्वसुकृतावांचून । संतसेवा न घडे जाण ।\nसंतसेवेचें महत् पुण्य । त्या पुण्या पार नसे ॥२॥\n\nश्रीगजाननलीलेचा । पार कधीं न लागायाचा ।\nअंबरींच्या चांदण्यांचा । हिशोब कोणा न लागे कधीं ॥३॥\n\nमी अज्ञान पामर । मति नाहीं तिळभर ।\nमग हा लीलासागर । मुखीं केवीं वर्णू हो ! ॥४॥\n\nत्यानें जें जें वदविलें । तें तें मीं कथित केलें ।\nलेखणीनें अक्षर लिहिलें । परी तें न तिचें सामर्थ्य ॥५॥\n\nती लेखणी ज्याच्या करीं । तोंच अक्षरें काढी सारीं ।\nनिमित्ताकारण होतें खरी । लेखणी ती लिहावया ॥६॥\n\nतैसेंच येथें झालें । मी लेखणीचें काम केलें ।\nलिहिते लिहविते स्वामी भले । श्रीगजानन महाराज ॥७॥\n\nत्यांच्या कृपेंकरून । मीं हें केलें लेखन ।\nयेथें माझें मोठेपण । कांहींच नाहीं विबुध हो ! ॥८॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nआतां आला कळसाप्रत । कळसाध्याय पुढें असे ॥२०९॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य विंशोऽध्यायः समाप्तः ॥",
  "adhyay_en": "Shri Ganeshayanmah! O Rukminivara Jai to you. O God, residing on the bank of Chandrabhaga, please bless this Dasganu. You are the king of kings. Everything is in your hands. Then why are you ignoring me? Let your kind grace destroy all my sins and worries, and make the mind cheerful to sing in your praise. If it is not done, unnecessary blame will come to you. Great men should avoid such blame. Therefore, O Shyamsundara, O Lord of Rukmini, O generous Panduranga, fulfill my desire. After the \"Nirvan\" of Shri Gajanan Maharaj, people started saying that there was nothing left at Shegaon, except some dust. A sea without water and a flower tree without flowers lose their importance. So some people thought it to be useless to visit Shegaon as it is meaningless to offer flowers at the temple without God in it. So said many people, but they were wrong. The invisible divine life flame of Shri Gajanan Maharaj is still there at Shegaon. Though Shri Dayaneshwar Maharaj attained Samadhi long ago on the bank of Indrayani, he did meet many of his devotees at that place. Similarly, Shri Gajanan Maharaj gives Darshan to those who believe in his existence at Shegaon. The following incident will prove it. There was one Shri Ganpat Kothade, a great devotee of Shri Gajanan Maharaj . He was an agent of the Shegaon branch of the Rayali Company. It was his daily routine to go to the Samadhi of Shri Gajanan Maharaj in the evening, and sit there in meditation for some time. Once, while sitting there, a desire formed in his mind to perform\tAbhisheka to Shri Gajanan Maharaj and feeds some Brahmins on Vijay Dashami Day (Dashera Day). Accordingly, he made all arrangements and sent sufficient ration and grocery to the Math. His wife did not like it and said, \"O Sir, why are you doing this? It is a waste of money.\n\nTomorrow being Vijay Dashami day, you should, in fact, purchase some new clothes for our children. All this spending on Abhisheka and Brahmins is not good. We have got our own children to feed, and I don't have a gram of ornament to wear. Does it benefit a family man? You are supposed to save some money for the family and our future also.\" Ganapatrao did not like this sort of advice from his wife and told her that he treated divine truth (Parmarth) to be superior to domestic life. The same night Shri Gajanan Maharaj appeared in the dream of his wife and told her, \"Don't harass your husband any more. Let him do what he likes, and you are not going to be at a loss by that. Don't have love and attachment for transient things. At the end all this money and clothes will stay here and only the good and bad deeds will accompany you. Abhisheka and feeding of Brahmins is a good deed as it involves sacrifice, and is something that is done for others. Money spent on it is never wasted. It is like a seed sowed in the earth. So I tell you not to obstruct him.\" The next morning, she told about this dream to her husband who was very happy to know it. He then advised her to have full faith about the continuing existence of Shri Gajanan Maharaj in Shegaon, and also to believe that all these children, money and everything belonged to Shri Gajanan Maharaj and therefore, to stop worrying about them. Then Ganpatrao very happily offered the Puja to Shri Gajanan Maharaj on the Dashera day and spent generously on it. Since then Shri Ganpatrao's faith in Shri Gajanan Maharaj became more firm. Now listen to the experience of Shri Laxman Hari Janjal.Laxman was a devotee of Shri Gajanan Maharaj and had gone to Bombay for some work in connection with his business. He was in disturbed mood due to certain domestic problems. When he went to Boribunder railway station for his return journey, he saw a tall sage with arms reaching his knees, eyes concentrated at the tip of nose and lips chanting the name of God. He said to Laxman, \"Being a devotee of Shri Gajanan Maharaj, why are you looking frustrated?\nRemember what happened when you had made preparations to celebrate \"Punya Thithi\" (Death anniversary) at Amravati and had got food cooked for about 400 people; at that time Bapat had lost his son and, even then, he had come to you with Shri Pethkar to take prasad. It was due to the fact that Shri Gajanan Maharaj had appeared in their dream, and had advised them to go to you for prasad. Have you forgotten all this?\" All these references by the sage confused Laxman and he was wondering as to who this man could be. Laxman respectfully bowed before the sage, who suddenly disappeared then and there. He returned home, resumed his normal behavior, and started celebrating \"Punya Thithi\" every year. Shri Gajanan Maharaj also met Avadhoot Jairam Khedkar at Rohit village in the dress of a sage. Madhao Martand Joshi, a Government Revenue Officer, once came to Kalamb Kasur village for land survey. It was Thursday, and being a devotee of Shri Gajanan Maharaj, he felt like going to Shegaon in the evening for Maharaj’s Darshan. He, therefore, told his peon, Kutubuddin, to get the bullock cart ready for going to Shegaon. Kutubuddin most humbly told him that the weather was cloudy and the 'Maan' river was getting flooded with muddy water. Ignoring his request, Joshi got in the cart and asked Kutubuddin to drive to Shegaon. The cart entered the river and suddenly the water rushed in it before they could cross over. A storm accompanied by lightning started and the 'Maan' river flooded. Pouring of heavy rains uprooted the farmer's huts. Kutubuddin got frightened and said that in such conditions their death was certain. Joshi too got scared and started praying to Shri Gajanan Maharaj to save them from the calamity.With folded hands Joshi prayed, “O Gajanana! Kindly save us. Nobody, except you, can save us now. It is said in Puranas that a sage had saved a sinking ship by his hand; you too are a great saint, kindly come and save us from this flood.\" When water entered the cart, the bullocks got frightened too. Joshi told the peon to leave the reigns and pray to Shri Gajanan Maharaj for help. Then he said to Shri Gajanan Maharaj , “O All Powerful Maharaj! Our lives are in your hands; do as you like.\" Saying so the reigns of the bullocks were thrown away and both of them closed their eyes. Then a miracle happened; the cart safely crossed the river and was seen standing on the other side of it. Looking at that, both were happy to experience the authority of Shri Gajanan Maharaj . They were thus saved from the flooded river. Joshi reached Shegaon at night, prostrated before the Samadhi of Shri Gajanan Maharaj and attended the evening procession. Next day Joshi offered a lot in charity and gave some money to Shri Balabhau for the feeding of Brahmins, as per his vow. Since Joshi had some urgent work to attend to, he left Shegaon soon.\n\nYadav Ganesh Subhedar was a Cotton-broker at Hingni. Once he suffered a loss of Rs.10, 000 in his business which affected his health very much. He tried his best to re-establish his business and recover the loss, but failed. During that period he went to his friend Asarkar at Wardha. At that time a beggar came to Asarkar's house for some alms. He was dressed like a Marathi man with a big stick in his hand and a dirty cap on the head. He was trembling like an old man. Looking at him, Asirkar got annoyed and asked him to go and beg at the door of the house. The beggar, ignoring his words, entered the house and sat beside Yadao Subhedar. \"Give me some alms.\" So the beggar held a bowl before Yadao. He wondered at the obstinacy of the beggar and looked at him minutely. He appeared like Shri Gajanan Maharaj of Shegaon, with the same luster in His eyes and the same speaking style. The only difference was that this man was continuously shaking due to some disease. The face too was like Shri Gajanan Maharaj ; then, Subhedar thought, \"How can he be Shri Gajanan Maharaj who has taken Samadhi long ago? Whatever it may be, I should give Him some money treating him to be Shri Gajanan Maharaj.\" The beggar took the money and asked for more. He further told him to distribute jaggery as per his vow to Shri Gajanan Maharaj, and said that the loss in the business was the result of the non-fulfillment of his vow. Yadao gave him some more money but the beggar again asked for more. So he gave him more money. At that time Asirkar went inside the house for some work and Yadao was left alone with the beggar, who said, \"Why do you have doubts about Shri Gajanan Maharaj? Remove your clothes and let me see your entire body so that all your ailments will vanish. As you are like a son to me, don't feel shy.\" Saying so, Shri Gajanan Maharaj moved his hand all over the body of Yadao. At that time Asirkar returned and the beggar also went away. Yadao, thereafter, searched for that beggar in the town, but could not find him anywhere. He thought that if the beggar was really Shri Gajanan Maharaj , he would certainly gain substantial profit in his business. The same day his carts of cotton were brought to Wardha for sale and he received a very high price for them. Then Yadao believed that Shri Gajanan Maharaj had come to him in the guise of a beggar to give him advice. Shri Gajanan Maharaj always protects his devotees. Now listen to the experience of Bhau Kavar. Bhau Rajaram Kavar was a doctor at Khamgaon, and was transferred to Telhara. Before joining his duty at Telhara, he, along with his family, came to Shegaon for Maharaj’s Darshan. At Shegaon he hired one bullock cart for going to Telhara, and when he was about to start in the evening, Balabhau said to him, \"It is my request that you leave Shegaon only after taking prasad tomorrow. Before this, you never went from here without taking any food. Why are you behaving like this today? Moreover today is 'Vyatipat', an inauspicious day for travel.\"\nKavar agreed partially. He said that he would start immediately after taking meals at night. Accordingly he left with his family after eating dinner. It was a pitch-dark night. It so happened that, in the darkness, he missed the road to Telhara and strayed on a narrow path with jungle all around and a big lake in front. The cart stopped. There was nobody nearabout from whom they could enquire about their location. The cartman said that they were on the wrong path. Kavar was surprised. He got down and saw that they had really missed the road to Telhara. Kavar abused the cartman for his mistake. Thereupon the cart man said, \"Why are you abusing me? I frequently take the passengers to Telhara and, as far as I think, I followed the right path. The bullocks too walked straight without turning anywhere. They stopped only when they saw this lake. This surely is not the road to Telhara.\" Then Kavar understood the reason for all that was happening. He thought it to be the act of Shri Gajanan Maharaj , as he had left Shegaon without taking prasad in the morning and, that too, by ignoring the request of Balabhau. With folded hands, he implored Shri Gajanan Maharaj to protect him in that forest. Immediately thereafter he heard the ringing of bells of bullocks. That made him regain his courage; he asked the cartman to drive towards the direction of that sound. The cartman did accordingly and reached a big road. On enquiring there, it was learnt that they were still within the field boundaries of Shegaon. Then Kavar asked the cart-man to drive them back to Shegaon. They reached Shegaon in the early hours of the morning, and narrated everything to Balabhau. Balabhau said, \"It was good that Shri Gajanan Maharaj did not allow you to go on Vyatipat day. Now take Prasad today and go to Telhara tomorrow. One should never refuse the Prasad of Shri Gajanan Maharaj . It is He who brought you back safely. One should not expect fulfillment of all of our desires. Whatever the saints wish will happen. So with full faith in Him we should keep quiet.\" Next day Doctor Kavar went to Telhara after taking Prasad.\nNow listen to another story. There was a man named Ratansa, a Bhavsar by caste. His one year old son, Dinkar was afflicted by some disease which made him pale and weak. Many doctors were consulted and medicines given, but he got no relief. He did not take any milk, and the continuous high fever made him cry. Doctors told Ratansa that the case was beyond any cure. Ratansa was very grieved. The child was nearing death with hands and feet getting cold, eyes becoming dull and pulse missing. With such a state of health, Ratansa brought the child to the doors of Shri Gajanan Maharaj Samadhi, putting him there, and said, \"Maharaj, please cure my child. If he survives, I will\tdistribute sweets worth Rs. 5. You have blessed so many devotees, and now I too want to experience that grace of yours. I am also your devotee, so please do not ignore me. If my child dies at your doors, it will bring disgrace to you. People say that touch of your feet is like nectar, so please oblige me with your blessings. If my son dies, I will break my head at your doors. O Gajanan the Great! Look at me with your nectar-like glance and save this child.\"\n\nA little later on, the child moved and started crying. All were surprised and happy to see this miracle. It was all by the grace of Shri Gajanan Maharaj . What can darkness do before the sun? In a few days, Dinkar was fully normal, hale and hearty. It was the result of the vow which was taken with full faith. Similarly by the grace of Shri Gajanan Maharaj, Dada Kolhatkar got a son whose name is Raja. The grace of saints has no limits. Sixteen year old Chandrabhaga, daughter of Shri Ramchandra Patil, had a difficult delivery. Generally delivery is a very painful affair in womanhood. As per tradition, she came from Ladegaon to her mother's place for the delivery. After the delivery, she was running a high fever for some days. It was declared to be the case of typhoid. Many doctors treated her fever, but it did not come down. She was, therefore, taken to Akola for better treatment. Every doctor diagnosed her illness differently and there was no unanimity in their opinion. Tired of all the treatment without any result, Patil decided to surrender to Shri Gajanan Maharaj for her treatment. He started giving her Udi and Tirtha every day and implored Shri Gajanan Maharaj to cure her. With his great faith in Shri Gajanan Maharaj , Chandrabhaga showed signs of recovery. The lady, who once could not move from her bed, was now able to go to the Samadhi of Shri Gajanan Maharaj for Darshan. That was the effect of the Udi and Tirtha of Shri Gajanan Maharaj. God always blesses them, who have real faith in him. The devotee, therefore, should have full and unshakable faith in the subject of his worship. Janakabai, wife of Ramchandra, could not escape the sufferings destined for her. Due to gastric trouble, she used to have continuous stomach ache. The medicines used to give her only temporary relief. At last the ailment affected her brain and she started behaving like a lunatic. She lost control of what she said and at times lost a sense of hunger also. Some said that evil spirits haunted her, while others diagnosed it as some sort of a disease. They said that Patil, being an executive officer of the village, had created many enemies and the weaker ones, unable to retaliate, must have tried a magic spell on his wife. Medicines and all the other types of remedies were tried, and Patil, being a rich man, was fully exploited by unscrupulous people. In the process, he spent a lot of money, but his wife did not get any relief. Tired of all these efforts, he said, “Now Shri Gajanan Maharaj will be our doctor, saint, God and everything. My wife is his daughter-in-law. That is my belief and so she needs no other remedies hereafter.” Then he asked his wife to take a bath early in the morning, go to the Math and perform Pradakshina of the Samadhi of Shri Gajanan Maharaj every day. She obeyed her husband and started doing as advised. The Pradakshinas were not wasted and she was cured of her ailment. Sincere service to a real saint is never wasted, but it should be done with full and unshakable faith.\nAfter Shri Gajanan Maharaj, Balabhau took his place and performed some miracles. He attained Vaikunth at Shegaon on Vaisakh Vadya Shashty, and Narayan then took his place.\n\nWhen Balabhau attained Vaikunth, Shri Gajanan Maharaj appeared in Narayan’s dream at Nandura and told him to go to Shegaon and protect the devotees going there. Narayan held the authority for some days and, then, went into Samadhi on Chaitra Sudha Shashty. Service to a real saint is great Punya, but it is not possible without past good deeds to your credit. Like the stars in the sky, the legends of Shri Gajanan Maharaj are uncountable. I am an ignorant man and so am unable to describe the ocean like life of Shri Gajanan Maharaj. I have said only that much, which has been told to say. The pen writes, but it receives no credit for the writing. In fact, the one who holds the pen writes. A pen is only a means to do that writing. This is the case here; I have become a pen and the writer is Shri Gajanan Maharaj. It is by His grace that I have written this Holy Book. O listeners, I own no credit for this at all.\nSo, this Gajanan Vijay Granth, composed by Dasganu, is nearing the end and now the final chapter is ahead.\n\n\"SHUBHAM BHAVATU\"\nHere ends Chapter Twenty",
  "youtube_video_id": "Qzop2vBYgD8"
}