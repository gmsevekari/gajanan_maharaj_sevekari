{
  "title_mr": "अध्याय १५",
  "title_en": "Adhyay 15",
  "adhyay_mr": "॥ श्रीगणेशाय नमः ॥\n\nहे कश्यपात्मज वामना । हे बटुरुपधारी नारायणा ।\nतूं बलीच्या घेऊन दाना । कृतार्थ त्याला केलेंस ॥१॥\n\nराज्य मृत्युलोकीचें । घेतलें त्वां जरी साचें ।\nतरी दिलें पाताळाचें । राज्य बलीकारणें ॥२॥\n\nआंवळा घेऊन नारळ दिला । तुम्ही त्या पुण्यवंत बलीला ।\nआणि त्याच्या भक्तीस्तव झाला । द्वारपाळ द्वारीं तुम्ही ॥३॥\n\nया मन्वंतरानंतर । बलीच आहे होणार ।\nदेवांचा राजराजेश्वर । देवा तुझ्या वरानें ॥४॥\n\nएक घटकेंत अनंता । चहूं वेदांच्या संहिता ।\nपठण केल्या बुद्धिमत्ता । केवढी तुझी अगाध तरी ! ॥५॥\n\nअवघ्यां तुझ्या अवतारीं । हा सोंवळा अवतार श्रीहरी ।\nकोणाचाही भूमीवरी । वध न तुम्ही केलांत ॥६॥\n\nशत्रुमित्राच्या घरीं दिवा । ये अवतारीं लाविला बरवा ।\nदेव आणि दानवा । तूं वंद्य सारखाच ॥७॥\n\nदेव तेही आनंदविले । राक्षस तेही रक्षिलें ।\nआपलें ईशत्व सांभाळिलें । याच अवतारीं देवा तूं ॥८॥\n\nतुला माझा नमस्कार । असो वामना वारंवार ।\nमस्तकीं ठेवा वरद कर । तुम्ही दासगणूच्या ॥९॥\n\nटिळक बाळ गंगाधर । महाराष्ट्राचा कोहिनूर ।\nदूरदृष्टिचा सागर । राजकारणीं प्रवीण जो ॥१०॥\n\nनिज स्वातंत्र्याच्यासाठीं । ज्यानें अनंत केल्या खटपटी ।\nज्याची धडाडी असे मोठी । काय वर्णन तिचें करुं ? ॥११॥\n\nकरारी भीष्मासमान । आर्य महीचें पाहून दैन्य ।\nसतीचे झाला घेतां वाण । भीड न सत्यांत कोणाची ॥१२॥\n\nवाक्\u200Cचातुर्य जयाचें । बृहस्पतीच्या समान साचें ।\nधाबें दणाणें इंग्रजांचें । पाहून ज्याच्या लेखाला ॥१३॥\n\nकृति करुन मेळविली । ज्यानें लोकमान्य ही पदवी भली ।\nती न कोणी त्यांना दिली । ऐसा होता बहाद्दर ॥१४॥\n\nतो एके वेळीं अकोल्याला । शिवजयंतीच्या उत्सवाला ।\nलोकाग्रहें येतां झाला । व्याख्यान द्याया कारणें ॥१५॥\n\nझाली तयारी उत्सवाची । त्या अकोल्यामध्यें साची ।\nमोठमोठाल्या विद्वानांची । गेली गडबड उडून ॥१६॥\n\nदामले, कोल्हटकर, खापर्डे । आणखी विद्वान्\u200C बडेबडे ।\nजमते झाले रोकडे । तया अकोल्या ग्रामासी ॥१७॥\n\nअध्यक्ष त्या उत्सवाचे । नेमिले होते टिळक साचे ।\nनांव ऐकतां टिळकांचें । वर्\u200Dहाड सारें आनंदलें ॥१८॥\n\nशिवरायाची जयंती । याच्या आधींच या प्रांतीं ।\nझाली पाहिजे होती । त्याचें कारण ऐसें पहा ॥१९॥\n\nशिवाजीची जन्मदात्री । जी वीरमाता जिजा सती ।\nती वर्\u200Dहाडीच आपुली होती । सिंधखेडीं जन्म जिचा ॥२०॥\n\nत्या वीरगाजी शिवाजीला । जिनें पोटीं जन्म दिला ।\nवर्\u200Dहाडमहाराष्ट्र एक झाला । या सतीच्या कर्तृत्वें ॥२१॥\n\nमाता होती वर्\u200Dहाडी । पिता महाराष्ट्री शहाजी गडी ।\nअवघ्या दंपत्यांत ही जोडी । खचित होती अनुपम ॥२२॥\n\nआधींच उत्सव शिवाजीचा । जो कलिजा महाराष्ट्राचा ।\nआणखी वरी अध्यक्ष त्याचा । टिळक बाळ गंगाधर ॥२३॥\n\nआधीं एक महिना तयारी । उत्सवाची चालली खरी ।\nज्याच्या त्याच्या अंतरीं । आनंद होत चालला ॥२४॥\n\nअध्यक्ष उपाध्यक्श निवडले । स्वयंसेवक तयार झाले ।\nतईं कईकांचें म्हणणें पडलें । ऐशा रीतिं विबुध हो ॥२५॥\n\nया शिवजयंती उत्सवाला । आणा शेगांवचे महाराजाला ।\nश्रीस्वामी समर्थ गजाननाला । म्हणजे दुधांत साखर पडेल कीं ॥२६॥\n\nशिवाजीच्या राष्ट्रोद्धारा । आशीर्वाद होता खरा ।\nसमर्थांचा साजिरा । म्हणून तडीस गेला तो ॥२७॥\n\nटिळकांचें राजकारण । हेंच जिजाई-हृदय-रत्\u200Dन ।\nत्याला पाहिजे आशीर्वचन । समर्थंचि विबुध हो ॥२८॥\n\nते कित्येकां पसंत पडलें । कित्येकांस नाहीं रुचलें ।\nज्यां न रुचले ते बोलले । उघड उघड येणें रीतिं ॥२९॥\n\nतो शेगांवाचा अवलिया । कशास आणितां ये ठायां ।\nतो कांहीं तरी करुनियां । विक्षोभ करील सभेचा ॥३०॥\n\nफिरेल नागवा सभेंत । \"गिण गिण गणांत\" ऐसा म्हणत ।\nमारील वाटे कदाचित्\u200C । तो लोकमान्याला ॥३१॥\n\nकांहीं लोक बोलले । हें न म्हणणें चांगलें ।\nगजाननाचीं पाउलें । लागलीं पाहिजेत सभेला ॥३२॥\n\nत्याचें जें कां वेडेपण । तें आहे वेडयाकारण ।\nजे कोणी विद्वान् सज्जन । त्यासी न वदती वेडयापरी ॥३३॥\n\nखरेखुरे राष्ट्रोद्धारक । जरी टिळक असतील एक ।\nतरी महाराज निःशंक । सभेसी येतील ये ठायां ॥३४॥\n\nखर्\u200Dयाखोटयाची परीक्षा । साधूच हे करिती देखा ।\nम्हणून सांगतों भिऊं नका । त्यांना आमंत्रण देण्यास ॥३५॥\n\nऐसी भवति न भवति झाली । मंडळी शेगांवास आली ।\nआमंत्रण तें द्याया भली । सभेचें श्रीगजानन ॥३६॥\n\nयेतांच दादा खापडर्यासी । बोलते झाले पुण्यराशी ।\nआम्ही येऊं सभेसी । तुमच्या शिवाजी उत्सवाच्या ॥३७॥\n\nवेडयापरी न तेथें करुं । जागींच बसून मौन धरुं ।\nसुधारकांचा कधीं न करुं । मनोभंग मनाचा ॥३८॥\n\nकरावयासी राष्ट्रोद्धार । योग्य बाळ गंगाधर ।\nयाच्या परी न होणार । राष्ट्रप्रेमी पुरुष पुढें ॥३९॥\n\nस्नेही त्या टिळकाचा । अण्णा पटवर्धन नांवाचा ।\nशिष्य नरसिंहसरस्वतीचा । आळंदीचा असे जो ॥४०॥\n\nत्या दोघां पुरुषां पाहाण्यास । आम्ही येऊं अकोल्यास ।\nतें ऐकतां खापर्डयास । अती आनंद जाहला ॥४१॥\n\nपाहा पाहा कोल्हटकरा । वर्\u200Dहाडप्रांताचा ज्ञानहिरा ।\nयानें वृत्तान्त जाणिला सारा । जो का झाला अकोल्यांत ॥४२॥\n\nयावरुन संतांचें । ज्ञान केवढें अगाध साचें ।\nखर्\u200Dया राष्ट्रपुरुषाचें । प्रेम यांना पाहा किती ! ॥४३॥\n\nबोलावयाची आपणांस । जरुर पडली कांहीं न खास ।\nतेच होऊन आपणांस । येतो म्हणून म्हणाले ॥४४॥\n\nमुहूर्त या उत्सवाला । अती उत्तम लागला ।\nचला वंदून समर्थाला । आपण जाऊं अकोल्यास ॥४५॥\n\nखापर्डे कोल्हटकर । निघून गेले साचार ।\nआला आठ दिवसांवर । सभेचा तो दिवस पाहा ॥४६॥\n\nवर्\u200Dहाड सारें आनंदलें । ज्यांना त्यांना वाटलें ।\nकधीं टिळकांचीं पाउलें । पाहूं आम्ही अकोल्यांत ॥४७॥\n\nशके अठराशें तिसासी । ती सभा होती वैशाखमासीं ।\nवर्\u200Dहाडप्रांतीं अकोल्यासी । उभारिलेल्या मंडपांत ॥४८॥\n\nसण अक्षय्यतृतीयेचा । वर्\u200Dहाडप्रांतीं महत्त्वाचा ।\nपरी समुदाय जनांचा । मिळता झाला प्रचंड ॥४९॥\n\nतोच अखेरीचा दिन । त्या सभेचा होता जाण ।\nलोक आले लांबलांबून । लोकमान्यांसी पहावया ॥५०॥\n\nशिवाय श्रोते त्या दिवशीं । महाराज येणार सभेसी ।\nऐसी खबर लोकांसी । आधींच होती विबुध हो ॥५१॥\n\nमंडप चिकार भरुन गेला । जो तो पाहूं लागला ।\nम्हणती कां हो सभेला । अजूनी न आले महाराज ॥५२॥\n\nपरी ते सभा भरण्याआधीं । येऊन बसले मंडपामधीं ।\nसाधु आपल्या वाणीस कधीं । असत्यता न येऊं दे ॥५३॥\n\nसभेमाजीं उच्च स्थानीं । बसले होते कैवल्यदानी ।\nगादीस लोडा टेकूनी । जीवनमुक्त साधुवर ॥५४॥\n\nसिंहासनाच्या अग्रभागा । टिळकास दिली होती जागा ।\nत्यांच्या सन्निध बसले बघा । अण्णासाहेब पटवर्धन ॥५५॥\n\nश्रीकृष्णाचा नंदन । गणेश ज्याचें नामाभिधान ।\nखापर्डे कुलाचा कुलभूषण । एक्या बाजूस टिळकाच्या ॥५६॥\n\nदामले कोल्हटकर त्या ठायीं । भावे व्यकंटराव देसाई ।\nसभेचे पुढारी पाही । चमकत होते ते ठायां ॥५७॥\n\nआणिक व्याख्याते विद्वानेतर । बसले होते सभोंवार ।\nत्यांचें वर्णन कोठवर । करावें मी एक्या मुखें ॥५८॥\n\nसभेलागीं आरंभ झाला । हेतु प्रथम निवेदिला ।\nमग व्याख्यानसिंह उठला । टिळक बोलावयातें ॥५९॥\n\nदिवस आजचा धन्य धन्य । आहे पहा हो सज्जन ।\nस्वातंत्र्यासाठीं ज्यानें प्राण । खर्चिले आपुले पूर्वकालीं ॥६०॥\n\nत्या धनुर्धर योध्याची । वीर गाजी शिवाजीची ।\nजन्म-जयंति आहे साची । म्हणून आपण मिळालों ॥६१॥\n\nत्या रणगाजी शिवाजीला । रामदासें हातीं धरिला ।\nम्हणून त्याचा बोलबाला । झाला भरतखंडामध्यें ॥६२॥\n\nतेवींच आज येथें झालें । आशिर्वाद द्याया आले ।\nश्रीगजानन साधु भले । आपुलीया सभेस ॥६३॥\n\nम्हणून शिवाजीचे परी । सभा यशस्वी होवो खरी ।\nअशाच सभेची जरुरी । आहे सांप्रत राष्ट्राला ॥६४॥\n\nस्वातंत्र्यसूर्य मावळला । दास्यत्वाचा काळोख पडला ।\nस्वातंत्र्य नाहीं जगीं ज्याला । तो समाज प्रेतवत् ॥६५॥\n\nयासाठीं म्हणून । आहे करणें प्रयत्\u200Dन ।\nज्या शिक्षणेंकरुन । राष्ट्रप्रेम वाढेल हो ॥६६॥\n\nऐसें शिक्षण पुढिल्यांप्रती । देणें भाग निश्चिती ।\nतें शिक्षण हा भूपती । देईल कां हो अर्भकांला ? ॥६७॥\n\nऐसें टिळक म्हणाले । महाराज आसनीं उठून बसले ।\nगर्जून त्रिवार बोलले । नाहीं नाहीं ऐसें पहा ॥६८॥\n\nआवेशाच्या भरांत । बोलले गंगाधरसुत ।\nजें बोलणें किंचित् । टोचून होतें राजाला ॥६९॥\n\nत्या भाषणाचा रोख भला । समर्थांनीं जाणिला ।\nआणि हांसत हांसत शब्द केला । ऐशा रीतिं श्रोते हो ॥७०॥\n\nअरे अशानेंच पडतात । काढण्या दोन्ही दंडांप्रत ।\nऐसें बोलून गणगणांत । भजन करुं लागले ॥७१॥\n\nसभा निर्विघ्न पार पडली । टिळकांची वाहवा झाली ।\nखरें झालें त्याच सालीं । समर्थांचें भाकित ॥७२॥\n\nभूपतीनें टिळकाला । एकशें चोवीसाखालीं धरिला ।\nदोर्\u200Dया पडल्या दंडाला । आला प्रसंग शिक्षेचा ॥७३॥\n\nराजसत्तेचिया पुढें । कोणाचेंही न चाले घोडें ।\nवकील होते बडे बडे । ते झटूं लागले टिळकास्तव ॥७४॥\n\nप्रेमी मंडळी टिळकांची । जी कां होती जिव्हाळ्याची ।\nत्यांनीं पारमार्थिक उपायाची । केली योजना एक अशी ॥७५॥\n\nदादासाहेब खापर्डे । हेही होते गृहस्थ बडे ।\nते उमरावतीहून मुंबईकडे । जाऊं लागले खटल्यास्तव ॥७६॥\n\nअकोल्याच्या स्टेशनावरी । कोल्हटकरास मधुरोत्तरीं ।\nबोलते झाले ऐशापरी । तें थोडकें सांगतों ॥७७॥\n\nतुम्ही जावें शेगांवासी । समर्था विनंती करा ऐसी ।\nसोडवा बाळ टिळकासी । प्रसंग मोठा दुर्धर ॥७८॥\n\nमीच गेलों असतों तेथें । परी मी जातों मुंबईतें ।\nतुम्ही जाऊन शेगांवातें । विनंती करा महाराजा ॥७९॥\n\nलगेंच बसला गाडींत । कोल्हटकर टिळक-भक्त ।\nयेतां झाला शेगांवांत । स्वामी गजाननाकडे ॥८०॥\n\nतईं महाराज मठातें । निज आसनीं निजून होते ।\nतीन दिवस जहाले पुरते । परी न उठले यत्किंचित्\u200C ॥८१॥\n\nकोल्हटकरहि तोंवरी । बसला मठाभीतरीं ।\nजो का असेल बिगारी । तो न ऐसें वागे कदा ॥८२॥\n\nकळकळ टिळकाविषयींची । कोल्हटकरा पूर्ण साची ।\nकमाल त्यानें चिकाटीची । केली असे आपुल्या ॥८३॥\n\nजाळावांचून नाहीं कड । मायेवांचून नाहीं रड ।\nऐसी आहे एक जाड । म्हण मराठी भाषेमध्यें ॥८४॥\n\nचवथें दिवशीं समर्थ उठले । कोल्हटकरास बोलते झाले ।\nतुम्ही अलोट प्रयत्\u200Dन केले । परी न फळ येईल त्या ॥८५॥\n\nअरे छत्रपती शिवाजीला । रामदासाचा वशिला ।\nहोता परी तो कैद झाला । बादशाही अमंलांत ॥८६॥\n\nसज्जनास त्रास झाल्याविना । राज्यक्रांति होईना ।\nकंसाचा तो मनीं आणा । इतिहास म्हणजे कळेल ॥८७॥\n\nही मी देतों भाकर । ती खाऊं घाला लवकर ।\nटिळकांप्रती अंतर । यांत कांहीं करुं नका ॥८८॥\n\nया भाकरीच्या बळावरी । तो मोठी करील कामगिरी ।\nजातो जरी फार दूरी । परी न त्याला इलाज ॥८९॥\n\nऐसें ऐकतां उत्तर । साशंक झाले कोल्हटकर ।\nसमर्था करुन नमस्कार । भाकर करीं घेतली ॥९०॥\n\nती नेऊन मुंबईला । घातली टिळकास खायाला ।\nवृत्तान्त तोही कथन केला । अथपासून इतिवरी ॥९१॥\n\nतो ऐकून लोकांप्रत । टिळक बोलले हंसत हंसत ।\nस्वामींचें तें अगाध सत्य । ज्ञान आहे खचित पहा ॥९२॥\n\nयश तुमच्या प्रयत्\u200Dनासी । नाहीं निश्चयेंसी ।\nआपुली बाजू रक्षण्यासी । सरकार न्याया पाळीन ना ॥९३॥\n\nजेव्हां स्वार्थाचा संबंध नसतो । तेव्हां न्याय आठवतो ।\nहा जगाचा सिद्धान्त तो । होईल खोटा कोठूनी ? ॥९४॥\n\nमाझ्या हातें कामगिरी । मोठी होणार आहे खरी ।\nऐशी समर्थांची वैखरी । बोलली हें गूढ एक ॥९५॥\n\nभूत भविष्य वर्तमान । जाणताती साधुजन ।\nआपण मनुष्य सामान्य । पाहूं पुढें काय होतें ॥९६॥\n\nप्रसाद म्हणून भाकरी । ती कुसकरुन भक्षिली खरी ।\nदंत न मुखाभीतरीं । परी प्रसाद टाकवेना ॥९७॥\n\nझाली शिक्षा टिळकास । नेलें ब्रह्मदेशीं मंडाल्यास ।\nतेथें जन्मला गीतारहस्य । गीतेवरील ग्रंथ त्यांचा ॥९८॥\n\nहीच मोठी कामगिरी । झाली त्यांच्या हस्तें खरी ।\nमान जगत्\u200C-गुरुपरी । मिळता झाला टिळकांतें ॥९९॥\n\nया गीताशास्त्रावर । टीका झाल्या अपार ।\nत्या सांगूं तरी कोठवर ? । मति नाहीं दासातें ॥१००॥\n\nबुध हो प्रत्येक आचार्यांनीं । कालमानातें पाहूनी ।\nकेली गीतेची मांडणी । जगदोद्धार करावया ॥१॥\n\nकोणीं लाविली अद्वैतपर । कोणीं लाविली द्वैतपर ।\nकोणीं लाविली कर्मपर । त्याच एका गीतेला ॥२॥\n\nहीच मोठी कामगिरी । त्यांच्या हस्तें झाली खरी ।\nया कामाची नये सरी । कोणत्याही कृत्यातें ॥३॥\n\nयेणेंच बाळ गंगाधर । जगतीं होतील अजरामर ।\nकीर्ति त्यांची दूरवर । पसरवील ग्रंथ हा ॥४॥\n\nस्वातंत्र्य जरी मिळविलें असतें । तरी न ऐशी कीर्ति टिकते ।\nपहा करुन चित्तातें । पूर्णपणें विचार ॥५॥\n\nत्यांत फारसें नाहीं सार । तो व्यवहार लौकिकीं ॥६॥\n\nगीताशास्त्राचें तसें नाहीं । तें मोक्षपदा प्रती देई ।\nआणि समाजाची बसवी पाही । विस्कळीत घडी हें ॥७॥\n\nयावच्चंद्रदिवाकर । पुरुष बाळ गंगाधर ।\nचिरंजीव निरंतर । राहील कीर्तिरुपानें ॥८॥\n\nअसो करवीर कोल्हापुरीचा । द्विज चित्\u200Cपावन जातीचा ।\nश्रीधर गोविंद नांवाचा । काळे उपनांव जयाचें ॥९॥\n\nतो गरिबीच्या स्थितींत । गेला इंग्रजी शाळेंत ।\nआंग्\u200Dलविद्या शिकण्याप्रत । मँट्रिक परीक्षा पास झाला ॥११०॥\n\nपुढें काँलेजांत गेला । परी इन्टर नापास झाला ।\nम्हणून फिरत राहिला । वर्तमानपत्रें वाचीत ॥११॥\n\nतों केसरी पत्रांत । वाचलें ओयामा टोगो चरित्र ।\nतेणें त्याच्या मनांत । वृत्ति एक उठली अशी ॥१२॥\n\nआपण जावें विलायतेला । यंत्रविद्या ही शिकण्याला ।\nउगे भार भूमीला । होण्यामाजीं अर्थ काय ? ॥१३॥\n\nटोगो यामा दोघेजण । प्रथमतः ज्ञान संपादून ।\nअभ्युदयाकारण । जपान आणीते जहाले ॥१४॥\n\nतैसें आपण करावें । मायभूमीस उद्धरावें ।\nऐसा विचार त्याच्या जीवें । घेतला परी इलाज ना ॥१५॥\n\nद्रव्याची न लागे संगत । कोणीही ना करी मदत ।\nघरची गरीबी अत्यंत । काय करितो बिचारा ॥१६॥\n\nतो आपल्या मित्रासी । आला भेटण्या भंडार्\u200Dयासी ।\nजो मन्\u200Dरो हायस्कुलासी । होता एक शिक्षक ॥१७॥\n\nत्यासी विचार आपुला । श्रीधरानें कळविला ।\nतोही त्याला पसंत पडला । परी पैशाची वाट काय ? ॥१८॥\n\nमित्रा, एक पैशाविणें । कांहीं नाहीं जगीं होणें ।\nदरिद्रयानें मनींच करणें । मनोराज्य बापा रे ॥१९॥\n\nचाल जाऊं गांवाला । आपुल्या जन्मभूमीला ।\nत्या करवीर कोल्हापुराला । इकडे उन्हाळा विशेष ॥१२०॥\n\nदोघे बसले गाडींत । समर्थांची ऐकून कीर्त ।\nउतरते झाले शेगांवांत । साधु कैसा तो पहावया ॥२१॥\n\nपोस्टमास्तराच्या दारीं । सामान ठेविलें सत्वरीं ।\nआतुरता मोठी अंतरीं । समर्थाला पहाण्याची ॥२२॥\n\nदोघे आले मठांत । समर्थां केलें दंडवत ।\nबसते झाले जोडून हात । स्वामीचिया सन्मुख ॥२३॥\n\nमनोदय श्रीधराचा । समर्थांनीं जाणिला साचा ।\nम्हणाले उगीच परदेशाचा । विचार वेडया करुं नको ॥२४॥\n\nअवघेंच कांहीं आहे येथ । अर्थ ना भौतिक शास्त्रांत ।\nसेवी अध्यात्मविद्येप्रत । म्हणजे कृतार्थ होशील तूं ॥२५॥\n\nत्यायोगें विचारक्रांति । श्रीधराच्या झाली चित्तीं ।\nकोल्हापूरची एक व्यक्ती । आठवली या समयास त्या ॥२६॥\n\nते स्वामी कुंभारगल्लीचे । होते कोल्हापुरीचे ।\nबोलणें याच परीचें । होतें हमेशा भक्तांसी ॥२७॥\n\nतैसेच हेही गुरुमूर्ती । भक्तांसवें भाषण करिती ।\nयाचा उलगडा चित्तीं । कांहींच माझ्या होईना ॥२८॥\n\nऐसें श्रीधर आणितां मनीं । महाराज वदले गर्जोनी ।\nहिंदुस्थाना सोडूनी । उगाच कोठें जाऊं नको ॥२९॥\n\nअगणित करावें पुण्य । तेव्हांच होतें येथें जनन ।\nया भौतिक शास्त्राहून । योगशास्त्र समर्थ असें ॥१३०॥\n\nतें योगशास्त्र येतें ज्याला । तो न मानी या भौतिकाला ।\nयोगशास्त्राहून भला । अध्यात्मविचार श्रेष्ठ असे ॥३१॥\n\nतो जमल्यास करुन पाही । कोठें न आतां जाई येई ।\nऐसें समर्थ बोलतां पाही । श्रीधर चित्तीं आनंदला ॥३२॥\n\nपश्चिमेचा मावळला । तोंच पूर्वेकडे आला ।\nविचार-सूर्य त्याचा भला । श्रीधरा सुखी करण्यास ॥३३॥\n\nएक संतावांचून । विचाराचें परिवर्तन ।\nकोणी न करुं शके आन । सत्य एक त्यांनाच कळे ॥३४॥\n\nमहाराज म्हणाले या ठायीं । तुझा अभ्युदय होईल पाही ।\nकांता वाट पहाते गेहीं । तुझी कोल्हापुराला ॥३५॥\n\nजा आतां मित्रांसहित । आपुल्या कोल्हापुराप्रत ।\nतेंच पुढें झालें सत्य । श्रीधर लौकिका चढले हो ॥३६॥\n\nश्रीधर बी.ए.एम्\u200C.ए. झाले । प्रिन्सिपाँल त्या नेमिलें ।\nशिवपुरीं काँलेजाशीं भले । सिंद्याचिया राज्यांत ॥३७॥\n\nसंत साक्षात्\u200C ईश्वर । चालते बोलते भूमीवर ।\nत्यांच्या कृपेचा आधार । जया मिळे तोच मोठा ॥३८॥\n\nपहा काळे श्रीधराला । दर्शनाचा योग आला ।\nम्हणून वृत्तींत फरक पडला । खरें तेंच शोधावया ॥३९॥\n\nहें पीक संतांचें । याच देशीं यावयाचें ।\nवृक्ष नंदनवनीचें । अन्य ठायीं न येती हो ॥१४०॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nदावो सर्वदा सत्पथ । परम भाविकांकारणें ॥१४१॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य पंचदशोऽध्यायः समाप्तः ॥",
  "adhyay_en": "Shri Ganeshayanmah! O Kashyapa's son Wamana! O little Narayana! You have obliged Bali Raja by accepting an offering from him. You took away his kingdom of this earth, but gave him that of the other world (Patala). You, by this action, took an Amla from him and in return gave a coconut to that saintly Bali Raja. Moreover, due to his extreme devotion, You accepted to remain as guard at his doors.vBy your blessing, Bali Raja is to become the King of Gods at the end of this epoch. O Ananta! You learnt all the Vedas in a moment. Amongst all your incarnations, this is Shri Hari, the most pious, as You killed nobody and have pleased both, friends and foes. That is why You are respected both by the Gods and the Demons. You have, in this incarnation, given happiness to the Gods, protected the Demons and thus justified your Godliness. O Wamana! I again bow before You. Kindly put Your blessing hand on the head of this Dasganu.\n\nShri Bal Gangadhar Tilak - the Kohinoor of Maharashtra - had keen foresight and excelled in politics. He was brave and worked hard for the independence of our country. Stubborn like Bhishma, looking at the plight of our country, he took a vow for its liberation from foreign rule, and being true to his cause, was fearless. Orator like Brihaspati, he created panic in the minds of Britishers by his fiery writings. Tilak was such a brave man that he earned the title of ‘Lokmanya’ by his deeds and not by anybody’s offering. Once, he came to Akola to deliver a speech on the occasion of Shivaji Jayanti by public request. Many learned people extended their helping hand for this celebration. Among them were Damle, Kolhatkar, Khaparde and many others who reached Akola especially for Shiv Jayanti. People of Berar were happy to know that Shri Tilak was invited to preside over this function. In fact the birth anniversary of Shivaji should have been celebrated in Berar much before this, for the reason that the mother of Shivaji - Jijabai - was born and brought up at Sindkhed in Berar. She gave birth to brave Shivaji and united Berar and Maharashtra by dint of her ability. Mother from Berar and father from Maharashtra were an excellent and incomparable couple. The celebration for Shivaji Jayanti was a great occasion for Maharashtra and its greatness was enhanced manifold by Tilak presiding over it. The preparations for the celebrations started one month in advance and everybody was happily participating in it. The President and Vice President of the Reception committee were elected and volunteers selected. To make the function more majestic, many people expressed their desire to invite Gajanan Maharaj for the celebrations. They said that Shivaji's service to the nation succeeded due to the blessings of Shri Ramdas Swami, so the political fight of Shri Tilak should have the blessings of Shri Gajanan Maharaj for its success. Some people did not like the idea and said that the ‘Avliya’ of Shegaon may come naked and even beat Lokmanya, but others did not agree and insisted that the sacred feet of Shi Gajanan Maharaj must touch that place. They argued that He might behave like a mad man amongst the mad people, but not among the learned people gathering there. One of them said that if Tilak was really a great leader, then Shri Gajanan Maharaj would definitely come for the function. So, most of them supported the suggestion to invite Shri Gajanan Maharaj for the function. Thereupon, the group of leaders of the function went to Shegaon to extend the invitation to Shri Gajanan Maharaj. Looking at them, Shri Gajanan Maharaj looked towards Shri Khaparde and said, “I will come and attend the birthday celebrations of Shri Shivaji and behave well to the entire satisfaction of the social reformers coming over there. Tilak is the most able national leader working for the liberation of the country and will remain unparrelled in the future also. I will come to Akola to see Tilak and Anna Patawardhan, who is a disciple of Shri Narsima Saraswati of Alandi.” Shri Khaparde was glad that Shri Gajanan Maharaj had accepted the invitation. He said to Kolhatkar that Shri Gajanan Maharaj , the gem of Berar, could know everything that had happened at Akola, and the acceptance of the invitation by Shri Gajanan Maharaj was a good omen for the function. They bowed before Shri Gajanan Maharaj and went back to Akola.\n\nEight days were left for the great celebration of Shivaji Jayanti, and people were very eagerly waiting for the arrival of Tilak to Akola. The function was to take place in the month of Vaisakh of Saka 1830, and for that a huge pandal was erected. Despite the fact that the day of the function was Akshya Tritia, an important religious festival for the people of Vidarbha, a lot of people from distant places gathered at Akola to see Shri Tilak. They also knew that Shri Gajanan Maharaj too was to come for the function, and it added to their happiness. Shri Gajanan Maharaj reached in the time as promised, and sat on the dais along with Lokmanya Tilak, Anna Patwardhan, Khaparde, Damle, Kolhatkar, Bhave, Venkatrao Desai and the other leaders of the\t function. The meeting was called to order and after an introductory speech, Shri Lokmanya Tilak, the lion orator, stood up to speak. He said, “Today is the most auspicious day, as the great Shivaji, who spent his life in the service of the nation, was born on this day. The blessings of Shri Ramdas Swamy helped spread the fame of Shivaji all over the country, so will be the blessings of Shri Gajanan Maharaj for this meeting. I hope that today's meeting should be successful like the great Shivaji's life and work. The nation today needs such meetings and functions. The sun of independence has set and all around there is darkness of slavery. Any nation without independence is lifeless. It is, therefore, necessary to impart such training to the people, which will enhance their love for independence. But can the present rulers give us such training?” Hearing these taunting words, directed towards the rulers of the country, Shri Gajanan Maharaj got up and smilingly said, “No, No, No. Don't say that. It can invite your arrest by the Government.” Saying so, Shri Gajanan Maharaj started chanting his usual bhajan, “Gan Gan Ganat Bote!”\n\nThe function concluded successfully and people cheered and praised the Lokmanya, but the prophecy of Shri Gajanan Maharaj came true the same year; Shri Tilak was arrested under section 124. In the face of the Government's strength everybody was helpless. Renowned lawyers rushed to defend Tilak on the legal side, while other devotees wanted to try the spiritual way to save him from the punishment. Shri Dadasaheb Khaparde was a great man; he went to Bombay from Amravati to attend the trial of Lokmanya Tilak. On the way, at Akola, he said to Kolhatkar, “You should go to Shegaon and request Shri Gajanan Maharaj to save Tilak from this calamity. In fact, I wish to go to Shegaon myself, but have to attend this trial at Bombay. So go and request Shri Gajanan Maharaj .”\n\nKolhatkar, a devotee of Tilak, immediately went to Shegaon, but upon reaching there came to know that Shri Gajanan Maharaj was sleeping. Shri Gajanan Maharaj did not get up for three days. Kolhatkar, being a very sincere man, did not move from there for all of those three days. His love, affection and reverence for Tilak were really great. It is said in Marathi that there cannot be a boiling without fire, and grief without affection. On the fourth day, Shri Gajanan Maharaj woke up and said, “Your all efforts will be fruitless. Remember that, despite the blessing from Shri Ramdas Swami, Shivaji was arrested by Moguls. There can be no liberation unless good people suffer. Remember the history of Kansa, and you will understand what I say. I will give you a piece of bread, take it and let Tilak eat it at the earliest. With the Prasad of this bread, he will do some great work. Though going far away, it cannot be avoided.”\n\nHearing all this, Kolhatkar got confused. He bowed before Shri Gajanan Maharaj and went away with the bread given to him for Tilak. At Bombay, he narrated everything and gave the Prasad of bread to Shri Tilak. Hearing it from Kolhatkar, Tilak said, “Shri Gajanan Maharaj is a great saint and whatever He said must be true. You will definitely not succeed, as the Government will follow the law to defend itself. It is a universal truth that the law is strictly adhered to, when self interest is not involved. Shri Gajanan Maharaj said that I will do some great work, which I am not able to understand. Saints know all the past, present and the future. We are ordinary men, so let us see what happens in the future.”\n\nAs he had no teeth, Tilak powdered the Prasad of bread and ate it. Thereafter, he was sentenced to imprisonment and sent to Mandalay where the memorable treatise on the Geeta by the Lokmanya. This was the great work done by him and earned the respect like ‘Jagat Guru’. Many treatises were written on the Geeta and every intellectual interpreted it, on the background of the era he lived in, to aid with the liberation of the common man. Some of them interpreted it on ‘Adwait’ and others on ‘Dwait’ philosophy, while some thought that it preached ‘Karma’. The treatise on Geeta by Shri Tilak was itself a great work done by him, incomparable with anything else. It made Tilak immortal and spread his fame far and wide. Even achieving independence would not have been as great a work as this treatise on Geeta. Achieving independence is something material and transient in nature, but Geeta can achieve liberation of human beings from material bondage and also help keep up the social discipline. By this work, the fame and name of BaI Gangadhar Tilak will last as long as the sun and moon shine.\n\nA poor Chitpavan Brahmin boy, named Shridhar Govind Kale from Karvi, Kolhapur, joined English school and passed the metric. Then he joined college, but failed in Inter. While reading the ‘Kesari’ newspaper, he came across the biography of Oyama Togo. Inspired by it, he wished to go abroad for some technical education. Oyama Togo had done it, and brought prosperity to Japan by their knowledge. Shridhar wished to do the same thing for his motherland, but felt helpless due to poverty. Nobody helps the poor. He then went to Bhandara to meet his friend who was a teacher at the Monro High School there. He told his friend everything that came to his mind, and he too appreciated the idea. But what about the money? Nothing is possible in this world without money and the poor people have to build castles in the air only. Due to the hot summer of Vidarbha, they decided to go to Kolhapur. Having heard much about the great saint, Shri Gajanan Maharaj, they, on their way, got down at Shegaon to see the saint. They kept their luggage at the post office and went to the Matth of Shri Gajanan Maharaj, prostrating before Him, and sat with folded hands. By His divine powers, Shri Gajanan Maharaj knew the desire of Shridhar, and said, “Don't think of going abroad. You can get everything here only. These physical sciences are useless, and so try to get some spiritual knowledge that can bring satisfaction to you.” By this advice, Shridhar experienced a sudden change in his thinking and was reminded of one saint of Kolhapur who used to talk just like Shri Gajanan Maharaj. Sensing the confusion in his mind, Shri Gajanan Maharaj further said, “Don't think of leaving Hindustan, as one gets birth here, only after doing a lot of good deeds. Yogashastra is superior to any other material science, and one who knows Yogashastra will not care for any other science. The knowledge of the self (Adhyatma) is further superior to Yogashastra. Try to learn that and don't go anywhere.”\n\nHearing these words, Shridhar felt very happy and thought that the sun of thinking that had set in the west had risen again in the east. Only saints can bring about such transformation of thoughts, because they know the Truth. Shri Gajanan Maharaj further said, “You will prosper here only. Now go to Kolhapur with your friend as your wife is waiting for you.”\n\nThe prophecy proved true and Shridhar prospered well. He passed the B.A. and M.A. Examinations and became the Principal of the College at Shivpuri in the Kingdom of Scindias. Saints are God incarnate on this earth and those, who get their blessings, always prosper. The change in Shridhar's thinking was due to the blessings of Shri Gajanan Maharaj . This crop of Saints can grow only in our holy land. Trees of heaven will not root elsewhere.\n\nMay this Gajanan Vijay Granth, composed by Dasganu, always show the right path to the devotees.\n\n\"SHUBHAM BHAVATU\"\nHere ends Chapter Fifteen",
  "youtube_video_id": "n9MPihqxFb4"
}