{
  "title_mr": "अध्याय १",
  "title_en": "Adhyay 1",
  "adhyay_mr": "॥ श्रीगणेशाय नमः ॥\n\nजयजयाजी उदारकीर्ती । जयजयाजी प्रतापज्योती ।\nजयजयाजी हे गणपती ! । गौरीपुत्रा मयूरेश्वरा ! ॥१॥\n\nकार्यारंभीं तुझें स्मरण । करित आले जन ।\nमोठमोठाले विद्वान । साधुसंत सत्पुरुष ॥२॥\n\nतुझ्या कृपेची अगाध शक्ति । विघ्नें अवघीं भस्म होतीं ।\nकापुसाचा पाड किती । अग्नीपुढें दयाघना ! ॥३॥\n\nम्हणून आदरें वंदना । करीतसे मी तुझ्या चरणां ।\nसुरस करवी पद्मरचना । दासगणूच्या मुखानें ॥४॥\n\nमी अज्ञान मंदमती । नाहीं काव्यव्युत्पत्ति ।\nपरी तूं वास केल्या चित्तीं । कार्य माझें होईल हें ॥५॥\n\nआतां आदि माया सरस्वती । जी ब्रह्माची होय प्रकृती ।\nजी कविवरांची ध्येयमूर्ती । ब्रह्मकुमारी शारदा ॥६॥\n\nत्या जगदंबेकारण । असो माझें साष्टांग नमन ।\nमी लेंकरुं आहें अजाण । अभिमान माझा धरावा ॥७॥\n\nतुझ्या कृपेची अगाध थोरी । पांगळाही चढे गिरी ।\nमुका सभेमाझारीं । देई व्याख्यान अस्खलित ॥८॥\n\nत्या तुझ्या कीर्तीला । कमीपणा न आणी भला ।\nसाह्य दासगणूला । ग्रंथरचनेस करी या ॥९॥\n\nआतां हे पुराणपुरुषा । पांडुरंगा पंढरीशा ।\nसच्चिदानंदा रमेशा । \"पाहि माम्\" दिनबंधो ॥१०॥\n\nतूं सर्वसाक्षी जगदाधार । तूं व्यापक चराचर ।\nकर्ता करविता सर्वेश्वर । अवघे कांहीं तूंच तूं ॥११॥\n\nजग, जन आणि जनार्दन । तूंच एक परिपूर्ण ।\nसगुण आणि निर्गुण । तूंच कीं रे मायबापा ॥१२॥\n\nऐसा तुझा अगाध महिमा । जो न कळे निगमागमा ।\nतेथें काय पुरुषोत्तमा । या गणूचा पाड असे ॥१३॥\n\nरामकृपा जेव्हां झाली । तेव्हां माकडां शक्ति आली ।\nगोप तेही बनले बली । यमुनातीरीं गोकुळांत ॥१४॥\n\nतुझी कृपा व्हाया जाण । नाहीं धनाचें प्रयोजन ।\nचरणीं होतां अनन्य । तूं त्यातें साह्य करिशी ॥१५॥\n\nऐसा संतांनीं डांगोरा । तुझा पिटला रमावरा ।\nम्हणून आलों तुझ्या द्वारां । आतां विन्मुख लावूं नको ॥१६॥\n\nहें संतचरित्र रचावया । साह्य करी पंढरीराया ।\nमाझ्या चित्तीं बसोनिया । ग्रंथ कळसा नेई हा ॥१७॥\n\nहे भवभवान्तक भवानीवरा । हे नीलकंठा गंगाधरा ।\nओंकाररुपा त्र्यंबकेश्वरा । वरदपाणी ठेवा शिरीं ॥१८॥\n\nतुझें साह्य असल्यावर । काळाचाही नाहीं दर ।\nलोखंडासी भांगार । परीस करुन ठेवीतसे ॥१९॥\n\nतुझी कृपा हाच परीस । लोखंड मी गणूदास ।\nसाह्य करी लेंकरास । परतें मजला लोटूं नको ॥२०॥\n\nतुला अशक्य कांहीं नाहीं । अवघेंच आहे तुझ्या ठाईं ।\nलेंकरासाठीं धांव घेई । ग्रंथ सुगम वदवावया ॥२१॥\n\nमाझ्या कुळीची कुलदेवता । कोल्हापुरवासिनी जगन्माता ।\nतिच्या पदीं ठेवितों माथा । मंगल व्हाया कारणें ॥२२॥\n\nहे दुर्गे तुळजे भवानी । हे अपर्णे अंबे मृडानी ।\nठेवी तुझा वरदपाणी । दासगणूच्या शिरावर ॥२३॥\n\nआतां वंदन दत्तात्रया । पाव वेगीं मसीं सदया ।\nगजाननचरित्र गाया । प्रसादासह स्फूर्ति दे ॥२४॥\n\nआतां शांडिल्यादि ऋषीश्वर । वसिष्ठ गौतम पाराशर ।\nज्ञाननभीं जो दिनकर । त्या शंकराचार्या नमन असो ॥२५॥\n\nआतां अवघ्या संतमहंता । नमन माझें सर्वथा ।\nदासगणूच्या धरुन हाता । ग्रंथ करवा लेखन ॥२६॥\n\nगहिनी निवृत्ति ज्ञानेश्वर । श्रीतुकाराम देहूकर ।\nहे भवाब्धीचें तारुं थोर । त्या श्रीरामदासा नमन असो ॥२७॥\n\nहे शिर्डिकर सांई समर्था । वामनशास्त्री पुण्यवंता ।\nदासगणूसी अभय आतां । तुमचें असो द्या संत हो ॥२८॥\n\nतुम्हां अवघ्यांच्या कृपेनें । मी हें करीन बोलणें ।\nदासगणू मी तुमचें तान्हें । कठोर मजविषयीं होऊं नका ॥२९॥\n\nजी कां खरी माया असते । तीच बोलाया शिकविते ।\nतुमचें माझें असें नातें । मायलेंकापरी हो ॥३०॥\n\nलेखणी काढी अक्षर । परी तो तिच्यांत नाहीं जोर ।\nती निमित्तकारण साचार । लेखनरुपी कार्याला ॥३१॥\n\nदासगणू लेखणी येथ । तुम्ही धारण करा ती अवघे संत ।\nग्रंथरचना रसभरित । हीच आहे प्रार्थना ॥३२॥\n\nआतां श्रोते सावधान । संतकथेचें करा श्रवण ।\nकरोनिया एकाग्र मन । निजकल्याण व्हावया ॥३३॥\n\nसंत हेच भूमिवर । चालते बोलते परमेश्वर ।\nवैराग्याचे सागर । दाते मोक्षपदाचे ॥३४॥\n\nसंत हेच सन्नीतीची । मूर्ति होय प्रत्यक्ष साची ।\nसंत भव्य कल्याणाची । पेठ आहे विबुध हो ॥३५॥\n\nत्या संतचरित्रास । श्रवण करा सावकाश ।\nआजवरी ना कवणास । संतांनीं या दगा दिला ॥३६॥\n\nईश्वरी तत्त्वांचे वाटाडे । संत हेची रोकडे ।\nहे अमोघ ज्ञानाचे ते गाडे । भरले असती प्रत्यक्ष ॥३७॥\n\nसंतचरणीं ज्याचा हेत । त्याचा ऋणी रुक्मिणीकांत ।\nआतां मलरहित करा चित्त । गजाननचरित्र ऐकावया ॥३८॥\n\nभरतखंडामाझारीं । संत झाले बहुतापरी ।\nही न पर्वणी आली खरी । अवांतर देशाकारणें ॥३९॥\n\nजंबुद्वीप हें धन्य धन्य । आहे पहिल्यापासोन ।\nकोणत्या सुखाची ही वाण । येथें न पडली आजवरी ॥४०॥\n\nयाचें हेंच कारण । या भूमीस संतचरण ।\nअनादि कालापासोन । लागत आले आहेत कीं ॥४१॥\n\nनारद, ध्रुव, कयाधूकुमर । उद्धव, सुदामा, सुभद्रावर ।\nमहाबली अंजनीकुमर । अजातशत्रू धर्मराजा ॥४२॥\n\nशंकराचार्य जगद्गुरु । जे पदनताचे कल्पतरु ।\nजे अध्यात्मविद्येचे मेरु । याच देशीं झाले हो ॥४३॥\n\nमध्व-वल्लभ-रामानुज । याचा ऋणी अधोक्षज ।\nज्यानें धर्माची राखिली लाज । निज सामर्थ्य दावोनिया ॥४४॥\n\nनरसीमेहता तुलसीदास । कबीर कमाल सुरदास ।\nगौरंग-प्रभूच्या लीलेस । वर्णन करावें कोठवरी ? ॥४५॥\n\nराजकन्या मिराबाई । तिच्या भक्तीस पार नाहीं ।\nजिच्यासाठीं शेषशायी । प्राशिता झाला विषातें ॥४६॥\n\nगोरख-मच्छेंद्र जालंदर । जे का योगयोगेश्वर ।\nज्यांचा नवनाथ भक्तिसार । ग्रंथ असे लीलेचा ॥४७॥\n\nज्यांनीं नुसतीच हरिभक्ति । करुन साधिला श्रीपती ।\nते नामा नरहरी सन्मति । जनी कान्हो संतसखू ॥४८॥\n\nचोखा-सावता-कूर्मदास । दामाजीपंत पुण्यपुरुष ।\nज्यांच्या कारणें वेदरास । गेला महार होऊन हरी ॥४९॥\n\nमुकुंदराज जनार्दन । बोधला निपट निरंजन ।\nज्यांचीं चरित्रें-गायन । केलीं मागें महिपतींनीं ॥५०॥\n\nम्हणून त्यांचीं नांवें येथ । मी न साकल्यें आतां देत ।\nनुसते सांगतों वाचा ग्रंथ । भक्तिविजय भक्तमाला ॥५१॥\n\nत्यानंतर जे जे झाले । त्या त्या संतां मी गाइले ।\nग्रंथ असती तीन केले । ते पहा म्हणजे कळेल कीं ॥५२॥\n\nत्या संतांच्या तोडीचा । संत श्रीगजानन साचा ।\nया अवतारी पुरुषाचा । प्रभाव खचित लोकोत्तर ॥५३॥\n\nमीं जीं मागें गाईलीं । संतचरित्रें असतीं भलीं ।\nतीं सारांशरुपें सांगितलीं । त्रय ग्रंथातून विबुध हो ॥५४॥\n\nआतां हें सांगोपांग । चरित्र कथितों ऐका चांग ।\nमम सुदैवें आला योग । हें चरित्र रचण्याचा ॥५५॥\n\nजो प्रथमतांच मी पाहिला । आकोटासन्निध संत भला ।\nतोच मागें राहिला । त्याचें ऐका कारण ॥५६॥\n\nमाळा आधीं ओविती । मग मेरुमणी जोडिती ।\nतीच आजी झाली स्थिति । ह्या चरित्र रचण्याची ॥५७॥\n\nशेगांव नामें वर्हाडांत । ग्राम आहे प्रख्यात ।\nखामगांव नामें तालुक्यांत । व्यापार चाले जेथ मोठा ॥५८॥\n\nग्राम लहान साचार । परि वैभव त्याचें महाथोर ।\nज्याचें नांव अजरामर । झालें साधूमुळें जगत्रयीं ॥५९॥\n\nत्या शेगांव सरोवरीं भलें । गजानन कमल उदया आलें ।\nजें सौरभें वेधितें झालें । या अखिल ब्रह्मांडा ॥६०॥\n\nहा शेगांव खाणीचा । हिरा गजानन होय साचा ।\nप्रभाव त्या अवलियाचा । अल्पमतीनें वाणितों मी ॥६१॥\n\nतें आतां अवधारा । गजाननचरणीं प्रेम धरा ।\nयेणें तुमचा उद्धार खरा । होईल हें विसरुं नका ॥६२॥\n\nगजाननचरित्र मेघ थोर । तुम्ही श्रोते अवघे मोर ।\nचरित्ररुपीं वर्षतां नीर । नाचाल वाटे निःसंशय ॥६३॥\n\nशेगांवचे पौरवासी । परम भाग्याचे निश्चयेंसी ।\nम्हणून लाधले तयांसी । गजानन हें संतरत्न ॥६४॥\n\nजेव्हां करावें लागे पुण्य । तेव्हांच लाभती संतचरण ।\nसंतश्रेष्ठ देवाहून । येविषयीं शंका नसे ॥६५॥\n\nरामचंद्र पाटलांनीं । केली माझी विनवणी ।\nपंढरी क्षेत्रीं येऊनी । कार्तिकीच्या वारीला ॥६६॥\n\nमाझा मनीं हेत होता । गावें गजानन-चरित्रा ।\nपरी त्याची तत्त्वतां । संगत नाहीं लागली ॥६७॥\n\nत्या माझ्या वासनेची । पूर्तता करण्यासाठीं ।\nकेली रामचंद्राची । योजना या समर्थें ॥६८॥\n\nखर्या संताचें धोरण । न कळे कोणालागोन ।\nमहापुरुष गजानन । आधुनिक संत चूडामणी ॥६९॥\n\nया महापुरुषाचा । ठावठिकाण कोणचा ।\nवा पत्ता त्यांच्या जातीचा । इतिहासदृष्टया न लागे कीं ॥७०॥\n\nजेवीं ब्रह्माचा ठावठिकाण । न कळे कोणालागून ।\nते ब्रह्मास पाहून । निश्चय त्याचा करणें असे ॥७१॥\n\nजो कां हिरा तेजमान । पूर्णपणें असे जाण ।\nतेज त्याचें पाहोन । ज्ञाते तल्लीन होती कीं ॥७२॥\n\nतेथ त्या हिर्याची । खाण आहे कोणाचि ।\nहे विचारीं आणण्याची । गरज मुळीं राहात नसे ॥७३॥\n\nऐन तारुण्याभीतरीं । गजानन आले शेगांवनगरीं ।\nशके अठराशाभीतरीं । माघ वद्य सप्तमीला ॥७४॥\n\nकोणी कोणी म्हणती जन । श्रीसमर्थांचें जें कां स्थान ।\nत्या सज्जनगडाहून । या देशीं आले हे ॥७५॥\n\nपरियाला पुरावा । सबळ ऐसा नाहीं बरवा ।\nपरी कांहीं तरी असावा । अर्थ त्याच्या म्हणण्यांत ॥७६॥\n\nलोक अवघे भ्रष्ट झाले । नाना यातनें गांजले ।\nत्यांच्यासाठीं वाटतें केलें । कौतुक ऐसें समर्थांनीं ॥७७॥\n\nजगाचा करण्या उद्धार । गजाननरुपें अवतार ।\nधरुन आले महीवर । पुन्हां समर्थ सिद्धयोगी ॥७८॥\n\nकोणत्याही कलेवरी । योगीपुरुष प्रवेश करी ।\nऐसा प्रकार भूमीवरी । जगद्गुरुंनीं केला असे ॥७९॥\n\nगोरख जन्मला उकिरड्यांत । कानीफा गजकर्णांत ।\nचांगदेव नारायण डोहांत । योनीवांचून प्रगटले ॥८०॥\n\nतैसेंच येथें कांहींतरी । झालें असावें निर्धारी ।\nगजाननासी अंगें सारीं । होतीं योगाचीं अवगत ॥८१॥\n\nहें त्यांच्या लीलेवरुन । पुढें कळेल तुम्हां लागून ।\nयोगाचें अगाध महिमान । त्याची सरी न ये कोणा ॥८२॥\n\nशेगांवीं माघमासीं । वद्य सप्तमी ज्या दिवशीं ।\nहा उदय पावला ज्ञानराशी । पदनतातें तारावया ॥८३॥\n\nत्या वेळची तुम्हां कथा । सांगतों मी ऐका आतां ।\nएक भाविक गृहस्थ होता । नाम ज्याचें देविदास ॥८४॥\n\nहा देविदास सज्जन । पातूरकरांचा वंशज जाण ।\nशाखा ज्यांची माध्यंदिन । मठाधिपती होता तो ॥८५॥\n\nत्याच्या एका मुलाची । ऋतुशांति होती साची ।\nत्यानिमित्त भोजनाची । तयारी होती त्याचे घरा ॥८६॥\n\nउष्टया पत्रावळी रस्त्यावर । टाकिल्या होत्या साचार ।\nघराचिया समोर । त्या देविदास विप्राच्या ॥८७॥\n\nतो गजानन समर्थसिद्धयोगी । बसले होते तया जागीं ।\nएक बंडी होती अंगीं । जुन्या पुराण्या कापडाची ॥८८॥\n\nकोणत्याहि उपाधीचें । नांव नव्हतें जवळीं साचें ।\nपात्र पाणी प्यावयाचें । होता एक भोपळा ॥८९॥\n\nकच्ची चिलीम हातांत । जी होती तयांची स्वकृत ।\nकुंभाराच्या भट्टीप्रत । जिनें नव्हतें पाहिलें ॥९०॥\n\nनासाग्र दृष्टि मुद्रा शांत । तपोबल अंगीं झळकत ।\nप्राचीच्या वालरवीवत् । वर्णन किती करावें ॥९१॥\n\nमूर्ति अवघी दिगंबर । भाव मावळला आपपर ।\nआवडनिवड साचार । राहिली न जवळी जयाच्या ॥९२॥\n\nती समर्थांची स्वारी । बैसोनिया रस्त्यावरी ।\nशोधन पत्रावळीचे करी । केवळ निजलीलेनें ॥९३॥\n\nशीत पडल्या दृष्टीप्रत । तें मुखीं उचलुनी घालीत ।\nहें करण्याचा हाच हेत । ’अन्नपरब्रह्म’ कळवावया ॥९४॥\n\nकां कीं गर्जोन सांगे श्रुती । अन्न हेंच ब्रह्म निगुती ।\nअन्नम् ब्रह्मेति ऐसी उक्ती । उपनिषदांठायीं असे ॥९५॥\n\nत्याची पटवावया खण । शितें वेंचती दयाघन ।\nत्याचा सामान्य जनांलागून । भावार्थ तो कळला नसे ॥९६॥\n\nबंकटलाल आगरवाला । होता रस्त्यानें चालला ।\nत्यानें हा प्रकार पाहिला । आपल्या त्या स्नेह्यासह ॥९७॥\n\nदामोदरपंत कुलकर्णी । त्यांच्या स्नेह्याचें नांव जाणी ।\nदोघे तो प्रकार पाहोनी । आश्चर्यचकित जाहले ॥९८॥\n\nआणि एकमेकांप्रत । बोलूं लागले ऐसें सत्य ।\nकीं याची करणी विपरीत । वेडयापरी दिसतसे ॥९९॥\n\nहा अन्नार्थी जरी असतां । तरी पात्र मागून घेता ।\nदेवीदासही यातें देता । कां कीं तोही सज्जन ॥१००॥\n\nद्वारीं आलेला याचक । लावी ना सुज्ञ परत देख ।\nकांहीं न चाले तर्क । कृतीवरुनी याच्या ह्या ॥१॥\n\nबंकटलाल म्हणे पंतासी । ऐसेच उभें रस्त्यासी ।\nआपण राहूं यत्कृतीसी । अजमावयाकारणें ॥२॥\n\nखरे साधु पिशापरी । जगीं वागती वरवरी ।\nऐसी व्यासाची वैखरी । बोलली आहे भागवतांत ॥३॥\n\nकृतीनें हा दिसे वेडा । परी वाटे ज्ञानगाडा ।\nवा विमल ज्ञानाचा हुडा । असावा कीं प्रत्यक्ष ॥४॥\n\nऐसा विचार परस्पर । करुं लागले साचार ।\nरत्न असतां समोर । पारखी तोच जाणे त्या ॥५॥\n\nपंथें हजारों लोक गेले । परी न कोणी पाहिले ।\nया दोघांवांचून भले । याचा विचार कर हो ! ॥६॥\n\nहिरे गारा एक्या ठायीं । मिसळल्या असती जगा ठायीं ।\nपारखी तो निवडून घेई । गार टाकून हिर्यातें ॥७॥\n\nप्रथमता तो पुढें झाला । बंकटलाल आगरवाला ।\nगजाननासी विचारण्याला । विनयानें येणें रीतीं ॥८॥\n\nह्या पत्रावळीच्या शोधना । कां हो करितां कळेना ।\nक्षुधा असेल आपणां । तरी तरतूद करुं अन्नाची ॥९॥\n\nत्यानें ऐसें विचारिलें । परि न उत्तर मिळालें ।\nनुसतें वरी पाहिलें । उभयतांच्या मुखाकडे ॥११०॥\n\nतो सतेज कांती मनोहर । दंड गर्दन पिळदार ।\nभव्य छाती दृष्टि स्थिर । भृकुटी ठायीं झाली असे ॥११॥\n\nनिजानंदीं रंगलेला । ऐसा योगी पाहिला ।\nमौनेंच नमस्कार केला । चित्तीं संतोष पावोनिया ॥१२॥\n\nदेविदासबुवासी । सांगूं लागले प्रेमेंसी ।\nतुम्ही पात्र वाढून वेगेंसी । आणा एक बाहेर ॥१३॥\n\nदेविदासें तैसें केलें । पक्वान्नांनीं भरलेलें ।\nपात्र आणून ठेविलें । द्वारासमोर स्वामीपुढें ॥१४॥\n\nठेविलेल्या पात्रावरी । भोजना बैसली समर्थस्वारी ।\nचवी न कशाची अंतरीं । अणुमात्र उरली असे ॥१५॥\n\nअनुपम ब्रह्मरसाला । जो पिऊन तृप्त झाला ।\nतो कां मागतो गुळवण्याला । मिटक्या मारीत बैसेल ? ॥१६॥\n\nजो सार्वभौम नृपवर । झाला असे साचार ।\nअशा नरासी जहागीर । मिळाल्यासी प्रेम नुपजे ॥१७॥\n\nअवघीं पक्वान्नें एक केलीं । आवडनिवड नाहीं उरली ।\nजठराग्नीची तृप्ति केली । दोन प्रहरच्या समयाला ॥१८॥\n\nबंकटलाल तें पाहून । पंतासी करी भाषण ।\nह्या वेडा म्हणालों आपण । ती निःसंशय झाली चुकी ॥१९॥\n\nसुभद्रेसाठीं द्वारकेला । अर्जुन ऐसाच वेडा झाला ।\nव्यवहाराचा विसर पडला । करुं लागला भलभलतें ॥१२०॥\n\nतैसाच हा ज्ञानजेठी । मुक्तिरुप सुभद्रेसाठीं ।\nवेडा झाला कसवटी । याची आतां घेणें नको ॥२१॥\n\nधन्य आपुलें शेगांव । दृष्टी पाहिला योगीराव ।\nनिरिच्छा हा जहागीरगांव । दिला हरीनें जयाला ॥२२॥\n\nसूर्य माध्यान्हीं आला । भाग भूमीचा तप्त झाला ।\nपांखरें हीं आश्रयाला । जाऊन बैसलीं वृक्षावरी ॥२३॥\n\nऐशा भर उन्हांत । हा बैसला आनंदांत ।\nहा ब्रह्मची होय साक्षात् । भय ना कशाचें उरलें या ॥२४॥\n\nहा जेवळा यथेच्छपणीं । तुंब्यामध्यें नाहीं पाणी ।\nतें पंता या लागुनी । आपण देऊं आणून ॥२५॥\n\nपुसूं लागले दामोदर । तुंब्यामध्यें नाहीं नीर ।\nमर्जी असल्या हा चाकर । पाणी द्याया तयार असे ॥२६॥\n\nऐसे शब्द ऐकिले । समर्थांनीं हास्य केलें ।\nउभयतांसी पाहून वदले । तें ऐका सांगतों ॥२७॥\n\nतुम्हां गरज असेल जरी । तरी आणून घाला वारी ।\nएक ब्रह्म जगदांतरीं । ओतप्रोत भरलें असें ॥२८॥\n\nतुम्ही आम्ही भेद तेथ । नाहीं उरला यत्किंचित ।\nपरी जगव्यवहार सत्य । आचरिला पाहिजे ॥२९॥\n\nअन्न भक्षिलें देहानीं । म्हणून त्या पाहिजे पाणी ।\nहा व्यवहार चतुरांनीं । अवश्य पाहिजे जाणिला ॥१३०॥\n\nम्हणून तुमच्या चातुर्यासी । गरज असल्या तुम्हां साची ।\nतरतूद करा पाण्याची । म्हणजे अवघें संपलें ॥३१॥\n\nहें भाषण ऐकतां । दोघे हर्षले तत्त्वतां ।\nबंकटलाल म्हणे पंता । आपुलें आहे भाग्य धन्य ॥३२॥\n\nपाणी आणण्या दामोदर । घरांत गेले साचार ।\nतों इकडे प्रकार । काय घडला तो ऐका ॥३३॥\n\nकूपाचिया शेजारीं । हाळ होता निर्धारीं ।\nजेथें जनावरें सारीं । पीत होतीं पाण्याला ॥३४॥\n\nतेथें जाऊन पाणी प्याले । तृप्ततेचे ढेकर दिले ।\nतों इतक्यांत घेऊन आले । पंत पाणी गडव्यांत ॥३५॥\n\nहां हां तें गढूळ पाणी । समर्था न लावा वदनीं ।\nतें जनावरालागुनी । योग्य आहे प्यावया ॥३६॥\n\nमीं हें पहा आणिलें नीर । गोड निर्मळ थंडगार ।\nवासित केलें साचार । वाळा घालून यामध्यें ॥३७॥\n\nऐसें भाषण ऐकतां । महाराज वदले तत्त्वतां ।\nव्यावहारिक अवघ्या कथा । ह्या न सांगा आम्हां तुम्ही ॥३८॥\n\nहें अवघें चरचर । ब्रह्में व्याप्त साचार ।\nतेथें गढुळ,निर्मळ वासित नीर । हे न भेद राहिले ॥३९॥\n\nपाणी तरी तोच आहे । निर्मळ गढुळ तोच पाहे ।\nसुवास कुवास दोन्ही हें । रुप त्याचें निःसंशय ॥१४०॥\n\nपिणाराही वेगळा । त्यापासून ना निराळा ।\nईश्वराची अगाध लीला । ती कळे या नरजन्मीं ॥४१॥\n\nतें दिलें टाकून । व्यवहारीं गोविलें मन ।\nयांचेंच करा सदा मनन । कशापासून जग झालें ॥४२॥\n\nऐसी ऐकतां समर्थवाणी । दोघे गेले गहिंवरोनी ।\nअनन्यभावें समर्थचरणीं । लोळावया तयार झाले ॥४३॥\n\nतो त्यांचा जाणोन हेत । महाराज निघाले पळत पळत ।\nवायूच्या त्या गतिप्रत । अडथळा जगीं कोण करी ? ॥४४॥\n\nयापुढील कथा पाही । निवेदन होईल द्वितीयाध्यायीं ।\nअवधान द्यावें लवलाही । त्या श्रवण करावया ॥४५॥\n\nहा गजाननविजय ग्रंथ । आल्हादवो भाविकांप्रत ।\nहेंच विनवी जोडोन हात । ईश्वरासी दासगणू ॥१४६॥\n\nश्रीहरिहरार्पणमस्तु ॥ शुभं भवतु ॥\n\n॥ इति श्री गजानन विजय ग्रंथस्य प्रथमोऽध्यायः समाप्तः ॥",
  "adhyay_en": "Shri Ganeshayanmah! Shri Ganesha, You are famous for your generosity and valour. O Gouriputra, all intellectuals and saints first remember you before starting any work. With your powerful Blessings all obstructions are just like cotton before fire. So I solemnly bow at your feet and invoke your blessings to bring out the best and the sweetest poetic recitation of my narration. I am ignorant, dull and have no qualities of a poet. But if you bless me, my work will be done.\n\nNow I give my obeisance to \"Adi Maya Saraswati-Sharada\", who is born of Brahma and who is a great inspiration to the poets. Next I pay my obeisance to Jagadamba, to whom I pray for upholding my self-respect. Her blessings are so great that with her \"Ashis\" even a lame can climb a mountain and a dumb become a good orator. In keeping with that reputation, kindly help Dasganu to write this book of Shri Gajanan. Now I beseech the \"Puran Purush\" Panduranga of Pandharpur to have an obliging glance at me. You are the sole supporter of this universe and occupy every animate and inanimate object in it. You are the creator of everything, omnipotent and command all the actions in the universe. You are this world, the life in this world and also the ultimate power. You are Saguna, Nirguna, my father and also my mother. O Purushottama!\t\nYou are so great that I am too small to comprehend You. Shri Rama blessed the monkeys who thereafter gained enormous strength. The same thing happened with the cowherd boys of Gokula. Saints have said that money is not required to receiveYour favour, but a complete surrender at Your feet earns us Your support. That is why I have come to your door. Please do not disappoint me. O Panduranga of Pandharpur, kindly help me write this great saint's biography, by residing in me.\n\nO Bhavanivara, Nilkantha, Gangadhara, Onkarrupa, Trimbakeshwara bless me. \"Paras\" turns iron into gold. Now your favorite is \"Paras\" and I am Iron. Kindly help and do not disappoint me. Nothing is impossible for You since everything is in Your hands. Kindly come quickly and help this child of Yours compose this book. Now I pay my obeisance to my family Deity who resides at Kolhapur. I beseech Her to bless me with everything auspicious. O Durgamata Bhavani of Tuljapur, I invoke Your blessings by having your hand on my head. Then I pay my obeisance to Lord Dattatraya and request Him for inspiration to sing in praise of Gajanan.\n\nNow I bow to the Saints of Saints Shri Shandilya, Shri Vashishta, Shri Goutam, Shri Parashar and Shri Shankaracharya, the sun in the sky of wisdom. My obeisance to all the saints and sages who should, by holding my hand, get this writing done. Shri Gahani, Nivrutti, Shri Dyaneshwar, Shri Tukaram and Ramdas are dependable ships in the ocean of life. I bow to them.\n\nO Saibaba of Shirdi and Waman Shastri (Shri Dasganu's Guru) kindly free me of all fears. By the kind grace of You all only, I shall be able to write this book. So be kind to me. Only real affection can teach a child to speak; and I share a relationship with you like that of a child with the mother. Pen writes letters, but receives no credit for writing them. A pen is only a means for writing; Dasganu is a pen and I beseech all the saints to hold it to write and make this biography melodious.\n\nNow listeners, get ready and listen single-mindedly to the biography of a saint for your own good. On this earth, saints are Gods, ocean of renunciation, and giver of Moksha. Saints are the embodiment of all that is good and sacred and are full of sanctity. Now calmly listen to the life story of such a Saint. Saints never deceive anybody. They are full of wisdom that guides us on to the path leading to the ultimate truth. God Himself is indebted to those who surrender themselves at the feet of the saints. Now with an open mind, listen to the biography of Shri Gajanan Maharaj.\n\nNo other country is as fortunate as Bharat in being a birthplace of so many saints and therefore it has never fallen short of any happiness so far. It is so because, since time immemorial, our land continuously has had the touch of sacred feet of saints. Shri Narad, Dhruva, Kayadhukumar,\nUddhava, Sudama, Subhadravar, Anjanikumar, Dharma Raja, Jagatguru Shankaracharya were all born in this country. Madhawa, Vallabha and Ramanuja, the able defenders of our religion, too were born here. The greatness of Narsi Mehta, Tulsidas, Kabir, Kamal, Surdas and Gourang Prabhu is quite beyond my power to describe.\n\nIntense devotion of Princess Mirabai made lord Vishnu swallow poison for her. The great deeds performed by the supreme yogis like Shri Goraknath, Macchindra and Jalander are described in great detail in the sacred book \"Navanath\". Shri Namdeo, Narahari, Janabai, Kanho, Sakhubai, Chokha, Savata, Kurmadas and Damajipanth won over Shri Hari by \"Bhakti\" only. God became \"Mahar\" for Damajipant. Since Mahipati has already written the biographies of Mukundraj, Janardan, Bodhala, Nipat and Niranjan, I will not repeat them here. I only suggest that you read the sacred books \"Bhakti Vijay\" and \"Bhaktimala\". After that I have composed songs in the praise of three saints and equal to them is Shri Gajanan Maharaj who greatly influenced the public. With my good fortune, I am now getting an opportunity to write this detailed biography of this great saint. In fact, He was first seen by me at Akot, but His biography is being written by me last for the following reasons: When we prepare a plain garland, the middle gem (Merumani) in it is attached at last; so the story of Shri Gajanan Maharaj is like that Merumani.\n\nShegaon, a small village in Khamgaon Taluka of Berar is a great market center. Though a small village, it gained importance due to Shri Gajanan Maharaj and became a world famous place. In this Shegaon Lake, a lotus in the form of Shri Gajanan Maharaj sprung up and its fragrance spread all over the universe. Shri Gajanan Maharaj is a diamond of Shegaon mine and I, with my limited intelligence, wish to narrate His glory. Please listen to it and do not forget that you can attain \"Moksha\" by complete surrender at His feet. Shri Gajanan Maharaj’s biography is like a cloud and you the peacocks. The rain in the form of Shri Gajanan Maharaj’s stories will make you dance in happiness. People of Shegaon are really fortunate to get Shri Gajanan Maharaj. Good deeds only can invoke the blessings of Saints who are superior even to the Gods.\n\nIt was Kartik Ekadashi day when Ramchandra Patil met me at Pandharpur and requested me to write the biography of Shri Gajanan Maharaj. It was in fact my long cherished desire to sing in praise of Shri Gajanan, but was not getting the opportunity. Shri Gajanan Maharaj seemed to have understood my wish and so made Ramchandra Patil a tool for the fulfilment of that desire. Nobody can know the designs of great saints like Shri Gajanan Maharaj who was a gem amongst the saints. Historically, nothing is known about His caste, creed or place of origin, like Brahma whose origin nobody knows. Like a brilliant diamond we should only appreciate its brilliance and not bother about the mine of its origin.\n\nShri Gajanan Maharaj appeared at Shegaon on 7th Vadya Magh of 1800 Saka. Some say that he came from Sajjangad, the place of Shri Ramdas Swami. Though there is no sufficient proof to accept this fact, it may have some sense in it.\n\nThere was wide spread corruption and misery and it is possible that Shri Ramdas Swami, for the\t\ngood of the people, took rebirth as Gajanan Maharaj. Yogis can enter anybody and many saints\nhave done so in the past. Gorakh was born in a dustbin, Kanifa in the ear of an elephant and Changdeo in the \"Narayan Doha\": all unlike the traditional human birth. The same may be the case of Shri Gajanan Maharaj - the king of Yogis. It will be seen from His actions that Shri Gajanan Maharaj had detailed knowledge of all yogic feats. Yoga has got a unique importance incomparable with anything else.\n\nShri Gajanan appeared in Shegaon on 7th Vadya Magh for the spiritual liberation of the sinners. It so happened that there was one pious Brahmin named Devidas Paturkar at Shegaon and, to celebrate the puberty function of his son, he had arranged a lunch for his friends. The leftover food from the plates was thrown outside the house and Shri Gajanan Maharaj was seen sitting near that food. He had a worn out old shirt on his body, a dry gourd for drinking water, a pipe of clay for smoking and nothing else. His body was lustrous like the rising sun and eyes concentrated at the tip of nose indicative of His yogic strength. Sitting by the roadside he was picking up particles of food thrown there. His action of picking up the food particles from the leaf plates lying on the road was to convey to the common man that food is Brahma. \"Shruti\" and \"Upanishad\" say the same thing. Bankatlal Agrawal and Damodar Pant, who were passing by, were surprised to see His behaviour. They thought that had this man been really hungry, He would have begged for food and Shri Paturkar, being a pious man, would have given the food to Him. Thinking thus, Bankatlal said to his friend, \"Let us watch His actions. Vyas has said in Bhagawat that real saints, many a times, behave like mad men, and this can be a case like that.”\n\nThousands of people must have passed that way but only these two persons were attracted to observe Maharaj. Only wise men and experts can detect a diamond lying in the heap of pebbles. Bankatlal asked Him as to why He was eating the food lying on the road and volunteered to serve good food. In reply Shri Gajanan simply looked at them. They were delighted to see His broad chest, muscular shoulders, eyes concentrated at the tip of nose, and a joyful face. They respectfully bowed to Him and asked Devidaspant to immediately bring a dish full of food. Shri Devidas brought the food and put it before Shri Gajanan Maharaj . He had no likes and dislikes, mixed all the food & sweets together and satisfied His hunger.\n\nIt was like an emperor being presented with a small village. So was this food presented to Shri Gajanan who had already satisfied Himself by consuming \"Brahma Rasa\". Bankatlal regretted having called Him a mad man. It was a very hot noontime and even the birds did not dare come out of their nests. Under such unfavourable conditions, Shri Gajanan was sitting fearlessly and was full of joy as if He was Brahma Himself. So Shri Gajanan Maharaj had taken food but then Damodarpant observed that there was no water in His Tumba. Bankatlal said, \"Maharaj, if You permit me, I will go and bring water for You\". Shri Gajanan Maharaj smiled and said, \"If you wish, go and bring water. Brahma is everywhere and he won't differentiate between you and me,but we have to follow worldly traditions. So when food is taken the body needs water too\".\n\nBankatlal felt happy over this reply and rushed to bring the water for Shri Gajanan Maharaj . In the meantime, Shri Gajanan Maharaj went to the roadside tank where water was stored for the cattle and satisfied His thirst with that water. Bankatlal returned with a jar of cold water and requested Shri Gajanan Maharaj not to drink the dirty water from that tank. Shri Gajanan said, \"Everything in the universe is pervaded by Brahma without any differentiation of clean or dirty, good or bad. Brahma is in clean water as well as in dirty water and the one who drinks it is also occupied by Brahma Himself. You should try to understand the omnipotent nature of God and also to know the origin of this world. Instead of this, you are involving yourself in worldly attachments.”\n\nHearing so from Shri Gajanan Maharaj , both Bankatlal and Damodarpant bent down to prostrate before Shri Gajanan Maharaj ; knowing their intentions, Shri Gajanan Maharaj ran away with the speed of wind.\n\nMay this Gajanan Vijay Granth bring happiness to all.\n\n\"SHUBHAM BHAVATU\"\nHere ends Chapter One",
  "youtube_video_id": "k_6OhoYzktc"
}