{
  "title_mr": "अध्याय ४",
  "title_en": "Adhyay 4",
  "adhyay_mr": "॥ श्रीगणेशाय नमः ॥\n\nहे सर्वसाक्षी सर्वेश्वरा । नीलकंठा गंगाधरा ।\nमहाकाल त्र्यबंकेश्वरा । श्रीओंकारा पाव मशी ॥१॥\n\nआणि रुक्मिणीशा । एक तत्त्व आहां खास ।\nतोय वारी म्हटल्यास । काय जलीं भेद होतो ? ॥२॥\n\nतैसी तुमची आहे स्थिती । तंतोतंत जगत्पति ।\nजैसी ज्याची मानेल मति । तैसा तो तुज बाहत ॥३॥\n\nनन्यभावें बाहतां । तूं पावसी आपुल्या भक्तां ।\nमाता न धरी निष्ठुरता । आपल्या वत्साविषयीं कधीं ॥४॥\n\nमी तुझें अजाण लेंकरुं । नको माया पाताळ करुं ।\nतूं साक्षात् कल्पतरु । इच्छा पूर्ण करी हरा ॥५॥\n\nकटलालाचे घरांत । असतां स्वामी समर्थ ।\nप्रकार एक अघटीत । आला ऐसा घडोनी ॥६॥\n\nशाख शुद्ध पक्षासी । अक्षयतृतीयेचिया दिवशीं ।\nपितरार्थ उदककुंभासी । देती श्राद्ध करोनिया ॥७॥\n\nअक्षयतृतीयेचा दिवस । वर्\u200Dहाडांतील लोकांस ।\nविशेष वाटे प्रत्येकास । मोठा सण मानिती हा ॥८॥\n\nदिवशीं काय झालें । तें पाहिजे श्रवण केलें ।\nमहाराज पोरांत बैसले । कौतुकें लीला करावया ॥९॥\n\nलकां म्हणती गजानन । चिलीम द्यावी भरुन ।\nतंबाखूची मजकारण । विस्तव वरी ठेवोनिया ॥१०॥\n\nसकाळपून ऐसाच बसलों । चिलीम मुळीं नाहीं प्यालों ।\nत्यामुळें हैराण झालों । भरा चिलीम मुलांनो ! ॥११॥\n\nऐसी आज्ञा ऐकतां भली । पोरें अवघीं आनंदलीं ।\nचिलीम भरुं लागलीं । तंबाखू आंत घालुनिया ॥१२॥\n\nविस्तवाचा तपास केला । तो न सदनीं मिळाला ।\nकां कीं चूल पेटण्याला । अवकाश होता विबुध हो ॥१३॥\n\nपोरें चित्तीं विचार करिती । आपापसांत निश्चिती ।\nकशी करावी यासी युक्ति । विस्तव पाहिजे चिलिमीला ॥१४॥\n\nमुलें पाहून चिंतातुर । बंकट करी मधुरोत्तर ।\nअरे जानकीराम सोनार । आहे वेटाळीं * आपुल्या ॥१५॥\n\nत्याच्याकडे तुम्ही जावें । विस्तवासी मागून घ्यावें ।\nदुकान तें चालण्या बरवें । विस्तव लागतो आधीं त्या ॥१६॥\n\nआधीं पेटते बागेसरी । त्याच्यापुढें दुकानदारी ।\nही सोनाराची रीत खरी । आहे ठावें कीं तुम्हांला ॥१७॥\n\nपोरांनीं तें ऐकिलें । जानकीरामाकडे आले ।\nविस्तव मागूं लागले । समर्थांच्या चिलमीस ॥१८॥\n\nजानकीराम रागावला । लेंकरासी बोलता झाला ।\nअक्षयतृतियेच्या सणाला । दे न कोणा विस्तव मी ॥१९॥\n\nपोरें म्हणालीं त्यावर । जोडोनी आपले दोन्ही कर ।\nनको करुं हा अविचार । विस्तव पाहिजे समर्थाला ॥२०॥\n\nमहाराज श्रीगजानन । देवाचेही देव जाण ।\nत्यांच्या चिलमीकारण । विस्तव हा जातसे ॥२१॥\n\nसाधुप्रती कांहीं देतां । तेथें अशुभाचि नसे वार्ता ।\nउगीच व्यावहारिक कथा । सांगत आम्हां बसूं नको ॥२२॥\n\nआम्ही आहों मुलें लहान । तूं मोठा आमच्याहून ।\nऐसें साच असून । हें न कैसें कळे तुला ? ॥२३॥\n\nविस्तव तूं देशील जरी । भाग्य येईल तुझ्या घरीं ।\nचिलीम पिऊन तृप्त जरी । झाला गजानन महाराज ॥२४॥\n\nतें सोनारें न ऐकिलें । अद्वातद्वा भाषण केलें ।\nज्याचें जवळ मरण आलें । त्याचे पाय खोलाकडे ॥२५॥\n\nसोनार म्हणे बालकांसी । गजानन कशाचा पुण्यराशी ? ।\nत्या चिलमीबहाद्दरासी । साधु म्हणून सांगूं नका ! ॥२६॥\n\nगांजा तमाखू पीत बसतो । नग्न गांवांत हिंडतो ।\nवेडयापरी चाळे करितो । पितो पाणी गटाराचें ॥२७॥\n\nजात गोत नाहीं त्याला । ऐशा वेडयापिशाला ।\nमी साधु मानण्याला । नाहीं मुळीं तयार ॥२८॥\n\nबंकटलाल खुळावला । नादीं त्याच्या लागला ।\nनाहीं देत विस्तवाला । मी तयाचे चिलमीसी ॥२९॥\n\nतो आहे ना साक्षात्कारी । मग विस्तव कशाला पाहिजे तरी ? ।\nआपुल्या कर्तृत्वें कां न करी । विस्तवातें निर्माण ? ॥३०॥\n\nसाधु नाथ जालंदर । पीत होते चिलीम फार ।\nपरी विस्तवासाठीं घरघर । ना हिंडले कदा ते ॥३१॥\n\nजा जा उभे न राहा येथ । विस्तव ना मिळे तुम्हांप्रत ।\nनाहीं मला किंमत । त्या तुमच्या पिशाची ॥३२॥\n\nपोरें विन्मुख परत आलीं । महाराजांसी निवेदिली ।\nहकीकत जी कां झाली । सोनाराचे दुकानांत ॥३३॥\n\nती ऐकतां हास्यवदन । करिते झाले दयाघन ।\nनाहीं आपणां प्रयोजन । मुळींच त्याच्या विस्तवाचें ॥३४॥\n\nऐसें म्हणोन घेते झाले । चिलीम आपुल्या हातीं भले ।\nबंकटलालासी बोलले । काडी एक वरती धरी ॥३५॥\n\nबंकट म्हणे गुरुराया । थोडें थांबा परम सदया ।\nविस्तव देतों करुनिया । काडी घासून आतां मी ॥३६॥\n\nकाडी घासल्यावांचूनी । कदां न प्रगटे अग्नि ।\nम्हणून केली विनवणी । ती मनास आणा समर्था ॥३७॥\n\nमहाराज बोलले त्यावर । उगी न करी चरचर ।\nनुसती काडी धरणें वर । तिला मुळींच घासूं नको ॥३८॥\n\nबंकटलालें तैसें केलें । नुसत्या एका काडीस धरिलें ।\nचिलमीचिया वरती भले । समर्थ-आज्ञा म्हणून ॥३९॥\n\nतों काय झाला प्रकार । ऐका तुम्ही श्रोते चतुर ।\nप्रगट झाला वैश्वानर । काडी नुसती धरतां वरी ॥४०॥\n\nकाडीप्रती विस्तवाचा । अंशही नव्हता साचा ।\nहा प्रभाव शक्तीचा । महाराजांच्या लोकोत्तर ॥४१॥\n\nकाडी तैसीच राहिली । चिलीम तीही पेटली ।\nकशाचीही नाहीं उरली । जरुर खर्\u200Dया साधूला ॥४२॥\n\nयाचें नांव साधुत्व । उगीच नव्हतें थोतांड मत ।\nआतां सोनाराचे घरांत । काय झालें तें ऐका ॥४३॥\n\nया अक्षयतृतियेला । मान विशेष चिंचवण्याला ।\nजेवीं वर्षप्रतिपदेला । महत्त्व निंब फुलांचें ॥४४॥\n\nअसो भोजना बैसली पंगत । चिंचवणें वाढलें द्रोणांत ।\nतों प्रकार ऐसा अघटीत । घडून आला तो ऐका ॥४५॥\n\nत्या चिंचवण्यामाझारीं । अळ्या दिसल्या नानापरी ।\nबुजबुजाट झाला भारी । किळस वाटली सर्वांला ॥४६॥\n\nलोक उठले पात्रांवरुन । अवघ्या अन्नातें टाकून ।\nसोनार बसला अधोवदन । कारण कांहीं उमजेना ॥४७॥\n\nचिंचवण्याच्या संगें भलें । अवघें अन्न वायां गेलें ।\nमग त्या कोडें उमगलें । ऐसें व्हाया मीच कारण ॥४८॥\n\nमी न साधूंसी विस्तव दिला । त्याचा प्रत्यय तात्काळ आला ।\nगजाननाची अगाध लीला । मीं न खचित जाणिली ॥४९॥\n\nगजानन जान्हवी नीर । मीं त्या मानिलें थिल्लर ।\nगजानन राजराजेश्वर । मीं त्या भिकारी मानिलें ॥५०॥\n\nत्रिकालज्ञ गजानन । मीं त्या मानिलें वेडा पूर्ण ।\nकल्पतरुकारण । मीं बाभळ मानिली ॥५१॥\n\nगजानन हा चिंतामणी । मीं लेखिली गार जाणी ।\nगजानन हा कैवल्यदानी । मी ढोंगी मानिला हो ॥५२॥\n\nहाय हाय रे दुर्दैवा । त्वां कैसा साधिला दावा ।\nमाझ्या हातून संतसेवा । होवो ना तूं दिलीस ॥५३॥\n\nमसी असो हा धिक्कार । मी भारभूत साचार ।\nजन्म पावलों भूमीवर । द्वय पायांचा पशु मी ॥५४॥\n\nआज माझ्या भाग्यकाळीं । बुद्धि कशी चळती झालि ।\nसुयोगाचि दवडिली । वेळ आलेली म्यां करें ॥५५॥\n\nकांहीं असो आतां जाऊं । समर्थांचे पाय पाहूं ।\nपदीं त्यांच्या अनन्य होऊं । क्षमा मंतूची मागावया ॥५६॥\n\nऐसा विचार करुनी । सवें घेऊन चिंचवणी ।\nबंकटलालाच्या सदनीं । आला हकीकत सांगावया ॥५७॥\n\nअहो शेटजी बंकटलाला । आज माझा घात झाला ।\nपाहा या चिंचवण्याला । आंत किडे पडले बहु ॥५८॥\n\nमाणसें उठलीं उपोषित । तेणें झाला श्राद्धघात ।\nहें ऐसें व्हावया कृत्य । माझा मीच कारण असे ॥५९॥\n\nआज सकाळीं चिलिमीला । मीं नाहीं विस्तव दिला ।\nपोरें मागत असतां मला । समर्थांच्या चिलिमीस्तव ॥६०॥\n\nत्याचेंच हें आहे फळ । चिंचवणी नासलें सकळ ।\nतें ऐकून बंकटलाल । बोलूं लागला येणें रितीं ॥६१॥\n\nतुम्हीं न चिंचोके पाहिले । ते असतील किडलेले ।\nम्हणून हे नासते झाले । तुमचें चिंचवणी वाटे मला ॥६२॥\n\nसोनार म्हणे ऐसी शंका । शेटजी तुम्ही घेऊं नका ।\nनवी चिंच होती देखा । मग चिंचोके किडके कसे ? ॥६३॥\n\nजी मीं चिंच फोडिली । तिचीं टरफलें अजून पडलीं ।\nचिंचोक्यांची रास झाली । मर्जी असल्या पाहा चला ॥६४॥\n\nआतां इतुकीच विनंती । आहे शेटजी तुम्हांप्रती ।\nमला नेऊन पायांवरतीं । घाला शीघ्र समर्थांच्या ॥६५॥\n\nक्षमा मंतूची मागेन । अनन्यभावें करुन ।\nसाधु दयेचे परिपूर्ण । सागर मूळचेच आहेत कीं ॥६६॥\n\nसमर्थांपुढें भीत भीत । जानकीराम गेला त्वरित ।\nघातलें त्यानें दंडवत । अष्टांगेंसी समर्था ॥६७॥\n\nआणि म्हणाला दयाघना ! । तुला येवो माझी करुणा ।\nमीं अपराध केले नाना । त्यांची क्षमा करावी ॥६८॥\n\nतूं साक्षात् उमानाथ । नांदसी या शेगांवांत ।\nज्यांची होती मजला भ्रांत । ती त्वां आज निवटीली ॥६९॥\n\nमाझे अपराधरुपीं अवघें तृण । जाळी कृपाकृशानें * करुन ।\nसमर्था आजपासोन । मी न टवाळी तुझी करी ॥७०॥\n\nजी शिक्षा आज केली । तेवढीच मजसी पुरे झाली ।\nतूं अनाथांचा आहेस वाली । आतां अंत पाहूं नको ॥७१॥\n\nमहाराज बोलले त्यावर । खोटें न सांगे तिळभर ।\nतुझें चिंचवणी आहे मधुर । किडे न पडले त्यामध्यें ॥७२॥\n\nतें ऐकतां अवघ्यांनीं । पाहिलें तें चिंचवणी ।\nपहिला प्रकार मावळोनी । गेला होता तेधवां ॥७३॥\n\nअवघ्यांप्रती आश्चर्य झालें । समर्थांचें महत्त्व कळलें ।\nहां हां म्हणतां पसरलें । वृत्त हें त्या गांवामध्यें ॥७४॥\n\nज्यांच्या त्यांच्या तोंडीं मात । हीच निघूं लागली सत्य ।\nकस्तुरीचा नाहीं येत । वास झांकाया कवणातें ॥७५॥\n\nचंदुमुकीन नांवाचा । गृहस्थ एक शेगांवाचा ।\nनिःसीम भक्त समर्थांचा । त्याची कथा ऐका ही ॥७६॥\n\nश्रोते ज्येष्ठ मासांत । सभोंवार बसले भक्त ।\nअति आदरें जोडोन हात । दृष्टि ठेवून पायावरी ॥७७॥\n\nकोणी आंबे कापिती । कोणी फोडी हातांत देती ।\nकोणी पंख्यानें घालिती । वारा समर्थांकारणें ॥७८॥\n\nकोणी वांटिती खडीसाखर । कोणी गळ्यांत घालिती हार ।\nकोणी चंदन थंडगार । लाविती अंगीं साधूच्या ॥७९॥\n\nतयीं महाराज म्हणाले चंदूला । हे आंबे नकोत मला ।\nदोन कान्होले उतरंडीला । आहेत तुझ्या ते आण जा ॥८०॥\n\nचंदू बोले कर जोडून । आतां कान्होले कोठून ? ।\nइच्छा असल्या तळून । ताजे आणितों गुरुराया ॥८१॥\n\nतईं महाराज वदले वाचें । नाहीं कारण ताज्याचें ।\nपाहिजेत तुझ्या उतरंडीचे । कान्हवले मज खावया ॥८२॥\n\nजा वेळ करुं नको । उगीच सबबी सांगूं नको ।\nगुरुपाशीं बोलूं नको । खोटें वेडया यत्किंचित् ॥८३॥\n\nत्या मुकिनचंदूप्रती । लोक आघे बोलती ।\nजा ये पाहून शीघ्रगती । खोटी न होय संतवाणी ॥८४॥\n\nचंदू घराप्रती गेला । कांतेस पुसूं लागला ।\nदोन कान्हवले उतरंडीला । आहेत काय रंभोरु ? ॥८५॥\n\nतैं बोले अंगना । होऊन गेला एक महिना ।\nआतां कान्हवले आपुल्या सदना । मिळतील कशाचे ? ॥८६॥\n\nअक्षयतृतीया दिवशीं भले । कान्हवले मीं पतिराया केले ।\nते न आतां राहिले । संपून गेले त्याच दिनीं ॥८७॥\n\nमर्जी असल्या नवे करितें । समर्थास्तव तळून देतें ।\nही पहा मी ठेवितें । कढई नाथा चुलीवर ॥८८॥\n\nतुम्ही थांबा क्षणभर । सामान अवघें तयार ।\nनको पाहाण्या बाजार । कान्हवल्याच्या साहित्यासी ॥८९॥\n\nचंदू बोले त्यावरी । ताजे नकोत सुंदरी ।\nजे तूं उतरंडी माझारीं । दोन ठेविले तेच दे ॥९०॥\n\nसमर्थांनीं ऐसेंच कथिलें । तेंच मी तुज निवेदिलें ।\nआठवण करुन चांगलें । पाहा कांहीं येधवां ॥९१॥\n\nऐसे ऐकतां पतिवचन । कांता गेली घोटाळून ।\nकरुं लागली शोधन । कान्हवल्याचे चित्तांतरीं ॥९२॥\n\nकान्हवल्यांचा शोध करितां । आठवण झाली तत्त्वतां ।\nउघड म्हणे थांबा नाथा । सत्य गिरा समर्थांची ॥९३॥\n\nदोन कान्हवले होते उरले । ते मी उतरंडीस ठेविले ।\nत्यांचें स्मरण नाहीं उरलें । सगळ्या महिन्यांत मजलागीं ॥९४॥\n\nत्यास महिना होऊन गेला । असेल बुरसा वरी आला ।\nते खाण्याच्या उपयोगाला । राहिले नसतील अणुमात्र ॥९५॥\n\nऐसें बोलून तात्काळ उठली । उतरंड सर्व धांडोळली ।\nकान्हवले ते ठेवलेली । कळशी होती खापराची ॥९६॥\n\nआंत जों पाहिलें न्याहाळून । तों दृष्टी पडले तिच्या दोन ।\nकान्हवले जे सुकोन । गेले होते थोडके ॥९७॥\n\nबुरसा मुळींच नाहीं आला । श्रोते त्या कान्हवल्याला ।\nबट्टा संतवाणीला । नाहीं लागला कधीं जगीं ॥९८॥\n\nकान्हवल्यातें पाहोन । उभयतांचें हर्षलें मन ।\nधन्य साधु गजानन । महा समर्थ सिद्धयोगी ॥९९॥\n\nचंदू कान्हवले घेऊन आला । समर्थांसी अर्पिता झाला ।\nलोक करती आश्चर्याला । त्याच्या कृतीतें पाहून ॥१००॥\n\nलोक म्हणती गजानन । खचित असती त्रिकालज्ञ ।\nभूत भविष्य वर्तमान । यांसी अवघे कळतसे ॥१॥\n\nचंदूच्या त्या कान्हवल्यांसी । सेविते झाले पुण्यराशी ।\nराम शबरीच्या बोरांसी । जेवीं झाला भक्षिता ॥२॥\n\nशेगांवच्या दक्षिणेसी । चिंचोली गांव परियेसी ।\nतेथील एक रहिवासी । माधव नामें विप्र होता ॥३॥\n\nवय ज्याचें साठावर । अवयव झाले क्षीण फार ।\nतरुणपणीं संसार । हेंच होतें ब्रह्म ज्याचें ॥४॥\n\nप्रारब्धाच्या पुढारी । कोण जातो भूमिवरी ? ।\nब्रह्मदेवें जीं कां खरीं । लिहिलीं अक्षरें तेंच होय ॥५॥\n\nमाधवासी न कोणी उरले । कांतापुत्र मरुन गेले ।\nम्हणून विरक्त जाहलें । मन तयाचें संसारीं ॥६॥\n\nजी का होती चीजवस्त । ती अवघी केली फस्त ।\nम्हणे आतां माझी गत । होईल कैशी देवदेवा ? ॥७॥\n\nम्यां हमाधुमीचा संसार केला । तो आतां अवघा निमाला ।\nआठविलें कधीं नाहीं तुला । एक क्षणही दीनबंधो ! ॥८॥\n\nआतां माझा वाली कोण ? । दीनदयाळा तुजवांचून ।\nमाझें हें अरण्यरोदन । तुजविण देवा कोण ऐके ? ॥९॥\n\nऐसा अनुताप धरुन पोटीं । शेगांवीं आला शेवटीं ।\nगजाननाच्या द्वारवंटीं । हट्ट धरुन बैसला ॥११०॥\n\nआरंभिलें उपोषण । अन्नपाण्यातें त्यागून ।\nवदनीं वदे नारायण । खंड न पडे तयाला ॥११॥\n\nऐशापरी एक गेला । दिवस परी नाहीं उठला ।\nतईं महाराज वदले तयाला । हें करणें उचित नसे ॥१२॥\n\nहेंच हरीचें नामस्मरण । कां न केलें मागें जाण ।\nप्राण देहातें सोडून । जातां वैद्य बोलाविसी ! ॥१३॥\n\nतरुणपणीं ब्रह्मवारी । म्हातारपणीं करिसी नारी ।\nअरे वेळ गेल्यावरी । नाहीं उपयोग साधनाचा ॥१४॥\n\nजें करणें तें वेळेवर । करावें कीं साचार ।\nघर एकदां पेटल्यावर । कूप खणणें निरर्थक ! ॥१५॥\n\nज्या कन्यापुत्रांसाठीं । तूं केलीस आटाआटी ।\nते अवघे गेले शेवटीं । टाकोनिया तुजलागीं ॥१६॥\n\nअशाश्वताचें पोषण । केलें शाश्वता विसरुन ।\nत्या कर्माचीं तुजलागून । फळें भोगणें भाग असे ॥१७॥\n\nतीं फळें भोगिल्याविना । सुटका तुझी होईना ।\nदे हा टाकून हट्टीपणा । विवेक कांहीं करी मनीं ॥१८॥\n\nतें न माधवें ऐकिलें । हट्टासि ना सोडिलें ।\nयत्\u200Dन लोकांचे वायां गेले । त्यासी भोजन घालण्याचे ॥१९॥\n\nशेगांवचा कुलकर्णी । करुं लागला विनवणी ।\nभोजनास चला सदनीं । अन्नाविण राहूं नका ॥१२०॥\n\nतेंही म्हणणें माधवाला । नाहीं पटलें तसाच बसला ।\nसमर्थांच्या सान्निध्याला । नाम घेत हरीचें ॥२१॥\n\nरात्र झाली दोन प्रहर । तमें आक्रमिलें अंबर ।\nनिशीचा तो शब्द किर्र । होऊं लागला वरच्यावरी ॥२२॥\n\nआसपास कोणी नाहीं । ऐसें पाहून केलें कांहीं ।\nकौतुक तें लवलाही । स्वामी गजाननांनीं ॥२३॥\n\nरुप धरिलें भयंकर । दुसरा यमाजी भास्कर ।\nआ पसरुन माधवावर । धांवून आले भक्षावया ॥२४॥\n\nतेणें माधव पळाला । घेऊन आपला जीव भला ।\nधडकी भरली चित्ताला । छाती उडे धडधड ॥२५॥\n\nबुडबुडा आला तोंडासी । शब्द फुटेना वाचेसी ।\nऐशा पाहोन स्थितीसी । समर्थें धरिलें सौम्य रुप ॥२६॥\n\nआणि बोलले गर्जोन । हेंच कां तुझें धीटपण ।\nतूं काळाचें भक्ष्य जाण । असाच खाईल काळ तुला ॥२७॥\n\nत्याची चुणूक दाखविली । पुढची स्थिति जाणविली ।\nतेथें पळाया नाहीं उरली । यमलोकांत जागा तुला ॥२८॥\n\nमाधव ऐसें ऐकतां । झाला विनयें बोलतां ।\nयमलोकाची नको वार्ता । तेवढी माझी टाळा हो ॥२९॥\n\nनको नको हें जीवित । द्या धाडून वैकुंठांत ।\nहीच विनंति आपणांप्रत । महाराज माझी शेवटची ॥१३०॥\n\nयमलोकीं जें दिसणार होतें । तें तुम्हीं दाविलें येथें ।\nआतां या लेंकरातें । यमलोकीं धाडूं नका ॥३१॥\n\nमाझ्या पातकाच्या राशी । आहेत जरी बहुवशी ।\nपरी त्या जाळणें तुम्हांसी । नाहीं मुळीं अशक्य ॥३२॥\n\nकांहीं सुकृत पदरीं होतें । म्हणून पाहिलें तुम्हांतें ।\nसंतभेटी ज्याला होते । यमलोक ना तयासी ॥३३॥\n\nऐसें ऐकतां भाषण । समर्थें केलें हास्यवदन ।\nमहापतीता पावन । साधूच एक करिती कीं ॥३४॥\n\nश्रीमन्नारायण नारायण । ऐसेंच माधवा करी भजन ।\nजवळ आलें तुझें मरण । आतां गाफील राहूं नको ॥३५॥\n\nकिंवा अजून वांचण्याची । आस आहे तुला साची ।\nती असल्यास आयुष्याची । वाढ तुझ्या करितों मी ॥३६॥\n\nमाधव म्हणे गुरुराया । नको मला आयुष्य सदया ।\nओखटी ही प्रपंचमाया । त्यांत पुन्हां गोवूं नको ॥३७॥\n\nतथास्तु ऐसें महाराज वदले । तूं जें मागसी तें मीं दिलें ।\nआतां तुला नाहीं उरलें । जन्मास येणें भूमीवर ॥३८॥\n\nऐशा रीतीं दोघांचा । संवाद गुप्त स्वरुपाचा ।\nझाला त्या वर्णण्या वाचा । नाहीं माझी समर्थ ॥३९॥\n\nइहलोकीचें देहभान । माधवाचें निमालें जाण ।\nकित्येक बोलूं लागले जन । उपवासें फिरलें मस्तक ॥१४०॥\n\nम्हणून वेडेचार करी । जनकल्पना नानापरी ।\nउठत्या झाल्या त्या अवसरीं । त्या किती म्हणून वर्णाव्या ॥४१॥\n\nअसो माधवाचें देहावसान । समर्थासन्निध झालें जाण ।\nचुकलें त्याचें जन्ममरण । गजाननाच्या कृपेनें ॥४२॥\n\nअसो एक्या समयीं भली । समर्थांसी इच्छा झाली ।\nती त्यांनीं निवेदिली । आपुल्या शिष्यवर्गातें ॥४३॥\n\nवैदिक ब्राह्मण बोलवा । मंत्रजागर येथें करवा ।\nवेदश्रवणें देवदेवा । आनंद होतो अतिशय ॥४४॥\n\nपन्हें पेढे बरफी खवा । भिजल्या डाळीस मीठ लावा ।\nएकेक रुपया तो द्यावा । घनपाठी ब्राह्मणातें ॥४५॥\n\nऐसें भाषण ऐकिलें । शिष्य विनवूं लागले ।\nऐसे वैदिक नाहीं उरले । या आपुल्या शेगांवीं ॥४६॥\n\nसांगाल तो करुं खर्च । परी अडचण आहे हीच ।\nब्राह्मण मिळविण्याचि साच । आमचा उपाय यातें नसे ॥४७॥\n\nमहाराज म्हणाले त्यावरी । करा उद्यां तयारी ।\nब्राह्मण धाडील श्रीहरी । तुमच्या वसंतपूजेला ॥४८॥\n\nमग काय विचारितां । अवघे हर्षले तत्त्वतां ।\nझाली तयारी हां हां म्हणतां । रुपये शंभर झाले जमा ॥४९॥\n\nसामान सर्व आणिलें । चंदनाचें उटणें केलें ।\nआंत केशर कालविलें । तैसाच आणखी कापुर ॥१५०॥\n\nदोन प्रहरचे समयाला । ब्राह्मण आले शेगांवाला ।\nजे पदक्रम जटेला । जाणत होते विबुध हो ! ॥५१॥\n\nथाटांत वसंतपूजा झाली । ब्राह्मण मंडली आनंदली ।\nदक्षिणा घेऊनी गेली । अन्य ग्रामाकारणें ॥५२॥\n\nसंतांच्या जें मनीं येत । तें तें पुरवी रमानाथ ।\nकमी न पडे यत्किंचित । ऐसा प्रभाव संतांचा ॥५३॥\n\nबंकटलाल प्रतिवर्षी । व्रत हें चालवी अतीहर्षी ।\nअजून परी शेगांवासी । वंशज त्याचे करिती हें ॥५४॥\n\nहा दासगणूविरचित । गजाननविजय नामें ग्रंथ ।\nसाधकासी दावो पथ । विमलशा हरिभक्तीचा ॥१५५॥\n\nश्रीहरिहरार्पणमस्तु ॥ शुभं भवतु ॥\n\n॥ इति श्री गजानन विजय ग्रंथस्य चतुर्थोऽध्यायः समाप्तः ॥",
  "adhyay_en": "Shri Ganeshayanamah! O Almighty, All Powerful God! Nilkantha, Gangadhara, Mahakal Trimbakeshwara, Shri Omkara manifest Yourself to me. You and Vishnu are One and the same as water is to aqua. People worship either of Your forms as per their liking. One who sincerely loves You, gets Your affection as a child gets from his mother. I am an innocent child craving for Your love; You are all powerful, a Kalpataru. Kindly fulfil all my desires.\n\nSwami Gajanan was staying at the house of Bankatlal when the following incident occurred. On the third of Vaisakh Shudha day, people offer an earthen pitcher full of water to their dead forefathers. In Vidarbha, this day is known as Akshaya Tritiya and is celebrated on a large scale. On this day, Shri Gajanan Maharaj was sitting with some boys, probably to reveal some of His supernatural power. He told the boys to fill up His pipe with tobacco and light it for smoking.\nThe boys prepared the pipe and started searching for fire. They could not find it anywhere. So Bankatlal advised them to go to Jankiram, the Goldsmith, to ask him to ignite the pipe for Maharaj, as all goldsmiths first ignite fire in the morning to start off with their business and then attend to other works.\n\nThe children then went to Jankiram and asked him for an ignited piece of coal for the pipe of Shri Gajanan Maharaj. Jankiram got angry and refused to oblige to the children’s request saying\nthat he did not like giving fire to anybody on Akshaya Tritiya day. The boys told him not to be superstitious as the fire was required for the pipe of Shri Gajanan Maharaj, the God of Gods.\nJankiram turned down their request and said, \"I don't accept Shri Gajanan as a saint. He has no caste, eats from anybody's hand, smokes tobacco and Ganja, remains naked, drinks sewage water and behaves like a mad man. Bankatlal is a fool to go after Him. I will not give fire to His pipe. If He is really a Saint, He should be able to create fire by His supernatural powers as was done by Saint Jalander. So get out.\" The boys, disappointed, went back to Bankatlal's house and narrated everything to Shri Gajanan Maharaj . Shri Gajanan Maharaj smiled and took the pipe in His hand and asked Bankatlal to hold one matchstick, without igniting it, on the pipe. Bankatlal did it and was surprised to see the match stick igniting itself on the pipe! Such was the supernatural power of Shri Gajanan Maharaj!\n\nNow listen to what happened to Jankiram in this incident. Neem leaves have a special significance on the New Year’s Day (Gudi Padwa), so does the tamarind curry on Akshaya Tritiya day. Shri Jankiram had invited many people for lunch on that day and the main dish was tamarind curry. When this curry was served to the people it was seen full of small dirty worms. It created nausea amongst the people gathered to eat and caused many people to leave the house without eating any food. The gold smith felt very sorry and it suddenly occurred to him that this happened because he had refused to provide fire for the pipe of Shri Gajanan Maharaj. He thought to himself, \"Shri Gajanan is the pure water of Janhavi, the king of Kings and I treated Him like a beggar. He is the knower of the past, the present and the future and I thought Him to be a mad person. A Kalpavriksha was thought by me to be a thorny bush. He is a Chintamani and I thought Him to be splint. I could not understand His divine power. By my ill luck I lost an opportunity of getting the Blessings from a great Saint. I am a mere burden to this earth, an animal of two legs.”\n\nThinking so, he condemned himself again and again and at last he decided to go and surrender at the feet of Shri Gajanan Maharaj . He took some tamarind curry with him, went to Bankatlal's house and narrated his misfortune to Bankatlal. He said \"Bankatlalji looks at this curry full of worms. I am completely disgraced as all the invitees for lunch had to go without food. It is all due to my own fault. This morning I had refused the fire for the pipe of Shri Gajanan Maharaj and this is the result.\"\n\nBankatlal said that the tamarind used by him might have been infested by worms. Jankiram said, \"The tamarind was new and clear. Now all that I want is to prostrate before Shri Gajanan and beg His pardon for my blunder\". Jankiram went and falling at the feet of Shri Gajanan said, \"O Maharaj I beg to be pardoned for all my mistakes. You are Lord Shiva in Shegaon and I did not recognize You. Now I am free from all doubts, and whatever punishment is given to me today\nshould be enough to improve me. You are the protector of orphans like me, so kindly pardon me.\" Shri Gajanan Maharaj replied, \"You are telling a lie. Your curry is fine and there are no worms in it\". And really the curry was clean and fine. All the worms had disappeared in a moment! The people around saw the miracle and bowed before Shri Gajanan Maharaj.\n\nNow listen to the story of Chandu Mukin, a devotee of Shri Gajanan Maharaj. In the month of Jeshta in summer all the devotees were sitting around Shri Gajanan Maharaj . They were offering Him fruits, sugar balls, garlands, applying sandalwood paste to his body and cooling air by hand fans. At that time Shri Gajanan Maharaj said that He did not want mangoes or fruits but two \"Kanholes\" that were kept in the earthen pitcher at Chandu’s House. Chandu, with folded hands said that there were no Kanholes at his house, but would get prepared fresh if necessary.\nMaharaj replied that He did not want fresh Kanholes, but only those stale ones that were lying in the earthen pitcher at his house. Chandu went home and told his wife what Shri Gajanan Maharaj had said. His wife said that the \"Kanholes\" were prepared a month ago on Akshaya Tritiya day and were all consumed the same day, and if at all some were left, they must be stale and hard by this time. She however, showed her readiness to prepare fresh \"Kanholes\" for Shri Gajanan Maharaj . But Chandu replied that Maharaj wanted only the stale ones and not fresh ones. He asked her to remember where she kept them since Swamiji could not lie. She paused and immediately remembered that what Swamiji had said was, in fact, correct. She remembered that two Kanholes were really kept by her in the earthen pitcher. She took out the Kanholes and gave them to Chandu; the wonder was that they had not hardened or dried at all. Looking at it they both were happy. Chandu went back and offered the \"Kanholes\" to Shri Gajanan Maharaj . All were surprised at the divine knowledge of Shri Gajanan Maharaj . Shri Gajanan happily ate the \"Kanholes\" as fruits offered by Shabari to Shri Ram.\n\nAt Chincholi, a town near Shegaon, there was a Brahmin by the name of Madhao. He was over sixty years old and was very weak. He passed his youth in attaining material pleasure only. It is not possible to change one's fate. Madhao lost all his children and wife and was left alone in this world at an old age. He lost all interest in life, sold out all his possessions and regretted that while in material pursuits he never remembered the Almighty God. Again and again he begged pardon from God and prayed for helping him out of the tragedy of his life. Full of repentance he came to Shri Gajanan and squatted at His doors fasting and chanting the name of God. After one full day of his fasting Shri Gajanan said, \"What you are doing is not proper. Why did you not remember God before this? It is just like calling a doctor after the death of a patient or like marrying in old age, after spending one’s youth being a bachelor. Everything should be done in its proper time. Otherwise the action bears no fruits. There is no use digging a well when the house is on fire. The family for whom you toiled in your good days has left you alone. You wasted all your time attaining things that were transient and forgot the One truth which is eternal. Consequently, you now have to bear the results of your actions from which there is no escape.\n\nSo do not be obstinate. Be reasonable.\" Other people also tried to persuade him but he ignored them all, kept up his fast and the chanting of “Narayan, Narayan”. To teach Madaho a lesson, Shri Gajanan played a trick on Madhao. At midnight when it was pitch dark, and nobody was near about, He changed His human form into a fearful form of Yama, the God of death, and with a big open jaw rushed towards Madhao, as if to eat him. Madhao was dumb founded and with a throbbing heart, started to run away. Looking at his condition, Shri Gajanan Maharaj regained His normal self and loudly said, \"Is this the boldness that you have got? Remember that you are the food of death, and it will swallow you like this only. What I have shown is an indication of future happenings of Yamalok wherefrom you will not be able to run away”. Madhao replied, “Kindly save me from Yamalok. I do not want this life either. My last request to you is to send me to Vaikunth. You have already shown me Yamalok once, so do not send me there again. I am fully aware of my sins and if you wish, it is not difficult for You to free me from them. I am fortunate enough to be at your feet, probably because of some good deeds to my credit. The one who meets a saint during his lifetime cannot go to Yamalok”. Shri Gajanan Maharaj said, “Keep on chanting the name of Narayan, as your death is quite near now. If you still want to live, tell me and I will extend your life span.\" Madhao said, “I do not want to live any more. This world is all unreal and so kindly don’t let me get involved in its attractions”. Upon which, Shri Gajanan Maharaj said, \"TATHASTU - I give you what you want. You will not be reborn on this earth.” Such was the secret conversation between them, for which my words fall short to describe. Madhao lost all the worldly responses, people thought it to be the effect of his fasting. Madhao died at the feet of Shri Gajanan Maharaj and finally escaped the cycle of birth and death.\n\nOnce Shri Gajanan Maharaj wished to listen to the Vedas and so asked the devotees to get some learned Brahmins for their recitation. The devotees said that learned Brahmins, able to recite Vedas, were not available in their days. Swamiji however, asked them to go ahead with the making of the necessary preparations saying that the Brahmins would come the next day. The devotees were happy; they started the preparations and collected a sum of one hundred rupees for that purpose. The next day, at noon, a team of learned Brahmins really arrived at Shegaon! They recited the Vedas before Shri Gajanan Maharaj. All of them were given \"Dakshina\". Then they went away. This shows that Almighty God fulfills all the desires of the saints. Bankatlal, and now his descendants, continued this recitation of Vedas on that particular day every year.\n\n\"SHUBHAM BHAVATU\"\nHere ends Chapter Four",
  "youtube_video_id": "mSRVMHN_SOg"
}