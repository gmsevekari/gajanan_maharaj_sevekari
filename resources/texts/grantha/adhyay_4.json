{
  "title_mr": "अध्याय ४",
  "title_en": "Adhyay 4",
  "adhyay_mr": "॥ श्रीगणेशाय नमः ॥\n\nहे सर्वसाक्षी सर्वेश्वरा । नीलकंठा गंगाधरा ।\nमहाकाल त्र्यबंकेश्वरा । श्रीओंकारा पाव मशी ॥१॥\n\nआणि रुक्मिणीशा । एक तत्त्व आहां खास ।\nतोय वारी म्हटल्यास । काय जलीं भेद होतो ? ॥२॥\n\nतैसी तुमची आहे स्थिती । तंतोतंत जगत्पति ।\nजैसी ज्याची मानेल मति । तैसा तो तुज बाहत ॥३॥\n\nनन्यभावें बाहतां । तूं पावसी आपुल्या भक्तां ।\nमाता न धरी निष्ठुरता । आपल्या वत्साविषयीं कधीं ॥४॥\n\nमी तुझें अजाण लेंकरुं । नको माया पाताळ करुं ।\nतूं साक्षात् कल्पतरु । इच्छा पूर्ण करी हरा ॥५॥\n\nकटलालाचे घरांत । असतां स्वामी समर्थ ।\nप्रकार एक अघटीत । आला ऐसा घडोनी ॥६॥\n\nशाख शुद्ध पक्षासी । अक्षयतृतीयेचिया दिवशीं ।\nपितरार्थ उदककुंभासी । देती श्राद्ध करोनिया ॥७॥\n\nअक्षयतृतीयेचा दिवस । वर्\u200Dहाडांतील लोकांस ।\nविशेष वाटे प्रत्येकास । मोठा सण मानिती हा ॥८॥\n\nदिवशीं काय झालें । तें पाहिजे श्रवण केलें ।\nमहाराज पोरांत बैसले । कौतुकें लीला करावया ॥९॥\n\nलकां म्हणती गजानन । चिलीम द्यावी भरुन ।\nतंबाखूची मजकारण । विस्तव वरी ठेवोनिया ॥१०॥\n\nसकाळपून ऐसाच बसलों । चिलीम मुळीं नाहीं प्यालों ।\nत्यामुळें हैराण झालों । भरा चिलीम मुलांनो ! ॥११॥\n\nऐसी आज्ञा ऐकतां भली । पोरें अवघीं आनंदलीं ।\nचिलीम भरुं लागलीं । तंबाखू आंत घालुनिया ॥१२॥\n\nविस्तवाचा तपास केला । तो न सदनीं मिळाला ।\nकां कीं चूल पेटण्याला । अवकाश होता विबुध हो ॥१३॥\n\nपोरें चित्तीं विचार करिती । आपापसांत निश्चिती ।\nकशी करावी यासी युक्ति । विस्तव पाहिजे चिलिमीला ॥१४॥\n\nमुलें पाहून चिंतातुर । बंकट करी मधुरोत्तर ।\nअरे जानकीराम सोनार । आहे वेटाळीं * आपुल्या ॥१५॥\n\nत्याच्याकडे तुम्ही जावें । विस्तवासी मागून घ्यावें ।\nदुकान तें चालण्या बरवें । विस्तव लागतो आधीं त्या ॥१६॥\n\nआधीं पेटते बागेसरी । त्याच्यापुढें दुकानदारी ।\nही सोनाराची रीत खरी । आहे ठावें कीं तुम्हांला ॥१७॥\n\nपोरांनीं तें ऐकिलें । जानकीरामाकडे आले ।\nविस्तव मागूं लागले । समर्थांच्या चिलमीस ॥१८॥\n\nजानकीराम रागावला । लेंकरासी बोलता झाला ।\nअक्षयतृतियेच्या सणाला । दे न कोणा विस्तव मी ॥१९॥\n\nपोरें म्हणालीं त्यावर । जोडोनी आपले दोन्ही कर ।\nनको करुं हा अविचार । विस्तव पाहिजे समर्थाला ॥२०॥\n\nमहाराज श्रीगजानन । देवाचेही देव जाण ।\nत्यांच्या चिलमीकारण । विस्तव हा जातसे ॥२१॥\n\nसाधुप्रती कांहीं देतां । तेथें अशुभाचि नसे वार्ता ।\nउगीच व्यावहारिक कथा । सांगत आम्हां बसूं नको ॥२२॥\n\nआम्ही आहों मुलें लहान । तूं मोठा आमच्याहून ।\nऐसें साच असून । हें न कैसें कळे तुला ? ॥२३॥\n\nविस्तव तूं देशील जरी । भाग्य येईल तुझ्या घरीं ।\nचिलीम पिऊन तृप्त जरी । झाला गजानन महाराज ॥२४॥\n\nतें सोनारें न ऐकिलें । अद्वातद्वा भाषण केलें ।\nज्याचें जवळ मरण आलें । त्याचे पाय खोलाकडे ॥२५॥\n\nसोनार म्हणे बालकांसी । गजानन कशाचा पुण्यराशी ? ।\nत्या चिलमीबहाद्दरासी । साधु म्हणून सांगूं नका ! ॥२६॥\n\nगांजा तमाखू पीत बसतो । नग्न गांवांत हिंडतो ।\nवेडयापरी चाळे करितो । पितो पाणी गटाराचें ॥२७॥\n\nजात गोत नाहीं त्याला । ऐशा वेडयापिशाला ।\nमी साधु मानण्याला । नाहीं मुळीं तयार ॥२८॥\n\nबंकटलाल खुळावला । नादीं त्याच्या लागला ।\nनाहीं देत विस्तवाला । मी तयाचे चिलमीसी ॥२९॥\n\nतो आहे ना साक्षात्कारी । मग विस्तव कशाला पाहिजे तरी ? ।\nआपुल्या कर्तृत्वें कां न करी । विस्तवातें निर्माण ? ॥३०॥\n\nसाधु नाथ जालंदर । पीत होते चिलीम फार ।\nपरी विस्तवासाठीं घरघर । ना हिंडले कदा ते ॥३१॥\n\nजा जा उभे न राहा येथ । विस्तव ना मिळे तुम्हांप्रत ।\nनाहीं मला किंमत । त्या तुमच्या पिशाची ॥३२॥\n\nपोरें विन्मुख परत आलीं । महाराजांसी निवेदिली ।\nहकीकत जी कां झाली । सोनाराचे दुकानांत ॥३३॥\n\nती ऐकतां हास्यवदन । करिते झाले दयाघन ।\nनाहीं आपणां प्रयोजन । मुळींच त्याच्या विस्तवाचें ॥३४॥\n\nऐसें म्हणोन घेते झाले । चिलीम आपुल्या हातीं भले ।\nबंकटलालासी बोलले । काडी एक वरती धरी ॥३५॥\n\nबंकट म्हणे गुरुराया । थोडें थांबा परम सदया ।\nविस्तव देतों करुनिया । काडी घासून आतां मी ॥३६॥\n\nकाडी घासल्यावांचूनी । कदां न प्रगटे अग्नि ।\nम्हणून केली विनवणी । ती मनास आणा समर्था ॥३७॥\n\nमहाराज बोलले त्यावर । उगी न करी चरचर ।\nनुसती काडी धरणें वर । तिला मुळींच घासूं नको ॥३८॥\n\nबंकटलालें तैसें केलें । नुसत्या एका काडीस धरिलें ।\nचिलमीचिया वरती भले । समर्थ-आज्ञा म्हणून ॥३९॥\n\nतों काय झाला प्रकार । ऐका तुम्ही श्रोते चतुर ।\nप्रगट झाला वैश्वानर । काडी नुसती धरतां वरी ॥४०॥\n\nकाडीप्रती विस्तवाचा । अंशही नव्हता साचा ।\nहा प्रभाव शक्तीचा । महाराजांच्या लोकोत्तर ॥४१॥\n\nकाडी तैसीच राहिली । चिलीम तीही पेटली ।\nकशाचीही नाहीं उरली । जरुर खर्\u200Dया साधूला ॥४२॥\n\nयाचें नांव साधुत्व । उगीच नव्हतें थोतांड मत ।\nआतां सोनाराचे घरांत । काय झालें तें ऐका ॥४३॥\n\nया अक्षयतृतियेला । मान विशेष चिंचवण्याला ।\nजेवीं वर्षप्रतिपदेला । महत्त्व निंब फुलांचें ॥४४॥\n\nअसो भोजना बैसली पंगत । चिंचवणें वाढलें द्रोणांत ।\nतों प्रकार ऐसा अघटीत । घडून आला तो ऐका ॥४५॥\n\nत्या चिंचवण्यामाझारीं । अळ्या दिसल्या नानापरी ।\nबुजबुजाट झाला भारी । किळस वाटली सर्वांला ॥४६॥\n\nलोक उठले पात्रांवरुन । अवघ्या अन्नातें टाकून ।\nसोनार बसला अधोवदन । कारण कांहीं उमजेना ॥४७॥\n\nचिंचवण्याच्या संगें भलें । अवघें अन्न वायां गेलें ।\nमग त्या कोडें उमगलें । ऐसें व्हाया मीच कारण ॥४८॥\n\nमी न साधूंसी विस्तव दिला । त्याचा प्रत्यय तात्काळ आला ।\nगजाननाची अगाध लीला । मीं न खचित जाणिली ॥४९॥\n\nगजानन जान्हवी नीर । मीं त्या मानिलें थिल्लर ।\nगजानन राजराजेश्वर । मीं त्या भिकारी मानिलें ॥५०॥\n\nत्रिकालज्ञ गजानन । मीं त्या मानिलें वेडा पूर्ण ।\nकल्पतरुकारण । मीं बाभळ मानिली ॥५१॥\n\nगजानन हा चिंतामणी । मीं लेखिली गार जाणी ।\nगजानन हा कैवल्यदानी । मी ढोंगी मानिला हो ॥५२॥\n\nहाय हाय रे दुर्दैवा । त्वां कैसा साधिला दावा ।\nमाझ्या हातून संतसेवा । होवो ना तूं दिलीस ॥५३॥\n\nमसी असो हा धिक्कार । मी भारभूत साचार ।\nजन्म पावलों भूमीवर । द्वय पायांचा पशु मी ॥५४॥\n\nआज माझ्या भाग्यकाळीं । बुद्धि कशी चळती झालि ।\nसुयोगाचि दवडिली । वेळ आलेली म्यां करें ॥५५॥\n\nकांहीं असो आतां जाऊं । समर्थांचे पाय पाहूं ।\nपदीं त्यांच्या अनन्य होऊं । क्षमा मंतूची मागावया ॥५६॥\n\nऐसा विचार करुनी । सवें घेऊन चिंचवणी ।\nबंकटलालाच्या सदनीं । आला हकीकत सांगावया ॥५७॥\n\nअहो शेटजी बंकटलाला । आज माझा घात झाला ।\nपाहा या चिंचवण्याला । आंत किडे पडले बहु ॥५८॥\n\nमाणसें उठलीं उपोषित । तेणें झाला श्राद्धघात ।\nहें ऐसें व्हावया कृत्य । माझा मीच कारण असे ॥५९॥\n\nआज सकाळीं चिलिमीला । मीं नाहीं विस्तव दिला ।\nपोरें मागत असतां मला । समर्थांच्या चिलिमीस्तव ॥६०॥\n\nत्याचेंच हें आहे फळ । चिंचवणी नासलें सकळ ।\nतें ऐकून बंकटलाल । बोलूं लागला येणें रितीं ॥६१॥\n\nतुम्हीं न चिंचोके पाहिले । ते असतील किडलेले ।\nम्हणून हे नासते झाले । तुमचें चिंचवणी वाटे मला ॥६२॥\n\nसोनार म्हणे ऐसी शंका । शेटजी तुम्ही घेऊं नका ।\nनवी चिंच होती देखा । मग चिंचोके किडके कसे ? ॥६३॥\n\nजी मीं चिंच फोडिली । तिचीं टरफलें अजून पडलीं ।\nचिंचोक्यांची रास झाली । मर्जी असल्या पाहा चला ॥६४॥\n\nआतां इतुकीच विनंती । आहे शेटजी तुम्हांप्रती ।\nमला नेऊन पायांवरतीं । घाला शीघ्र समर्थांच्या ॥६५॥\n\nक्षमा मंतूची मागेन । अनन्यभावें करुन ।\nसाधु दयेचे परिपूर्ण । सागर मूळचेच आहेत कीं ॥६६॥\n\nसमर्थांपुढें भीत भीत । जानकीराम गेला त्वरित ।\nघातलें त्यानें दंडवत । अष्टांगेंसी समर्था ॥६७॥\n\nआणि म्हणाला दयाघना ! । तुला येवो माझी करुणा ।\nमीं अपराध केले नाना । त्यांची क्षमा करावी ॥६८॥\n\nतूं साक्षात् उमानाथ । नांदसी या शेगांवांत ।\nज्यांची होती मजला भ्रांत । ती त्वां आज निवटीली ॥६९॥\n\nमाझे अपराधरुपीं अवघें तृण । जाळी कृपाकृशानें * करुन ।\nसमर्था आजपासोन । मी न टवाळी तुझी करी ॥७०॥\n\nजी शिक्षा आज केली । तेवढीच मजसी पुरे झाली ।\nतूं अनाथांचा आहेस वाली । आतां अंत पाहूं नको ॥७१॥\n\nमहाराज बोलले त्यावर । खोटें न सांगे तिळभर ।\nतुझें चिंचवणी आहे मधुर । किडे न पडले त्यामध्यें ॥७२॥\n\nतें ऐकतां अवघ्यांनीं । पाहिलें तें चिंचवणी ।\nपहिला प्रकार मावळोनी । गेला होता तेधवां ॥७३॥\n\nअवघ्यांप्रती आश्चर्य झालें । समर्थांचें महत्त्व कळलें ।\nहां हां म्हणतां पसरलें । वृत्त हें त्या गांवामध्यें ॥७४॥\n\nज्यांच्या त्यांच्या तोंडीं मात । हीच निघूं लागली सत्य ।\nकस्तुरीचा नाहीं येत । वास झांकाया कवणातें ॥७५॥\n\nचंदुमुकीन नांवाचा । गृहस्थ एक शेगांवाचा ।\nनिःसीम भक्त समर्थांचा । त्याची कथा ऐका ही ॥७६॥\n\nश्रोते ज्येष्ठ मासांत । सभोंवार बसले भक्त ।\nअति आदरें जोडोन हात । दृष्टि ठेवून पायावरी ॥७७॥\n\nकोणी आंबे कापिती । कोणी फोडी हातांत देती ।\nकोणी पंख्यानें घालिती । वारा समर्थांकारणें ॥७८॥\n\nकोणी वांटिती खडीसाखर । कोणी गळ्यांत घालिती हार ।\nकोणी चंदन थंडगार । लाविती अंगीं साधूच्या ॥७९॥\n\nतयीं महाराज म्हणाले चंदूला । हे आंबे नकोत मला ।\nदोन कान्होले उतरंडीला । आहेत तुझ्या ते आण जा ॥८०॥\n\nचंदू बोले कर जोडून । आतां कान्होले कोठून ? ।\nइच्छा असल्या तळून । ताजे आणितों गुरुराया ॥८१॥\n\nतईं महाराज वदले वाचें । नाहीं कारण ताज्याचें ।\nपाहिजेत तुझ्या उतरंडीचे । कान्हवले मज खावया ॥८२॥\n\nजा वेळ करुं नको । उगीच सबबी सांगूं नको ।\nगुरुपाशीं बोलूं नको । खोटें वेडया यत्किंचित् ॥८३॥\n\nत्या मुकिनचंदूप्रती । लोक आघे बोलती ।\nजा ये पाहून शीघ्रगती । खोटी न होय संतवाणी ॥८४॥\n\nचंदू घराप्रती गेला । कांतेस पुसूं लागला ।\nदोन कान्हवले उतरंडीला । आहेत काय रंभोरु ? ॥८५॥\n\nतैं बोले अंगना । होऊन गेला एक महिना ।\nआतां कान्हवले आपुल्या सदना । मिळतील कशाचे ? ॥८६॥\n\nअक्षयतृतीया दिवशीं भले । कान्हवले मीं पतिराया केले ।\nते न आतां राहिले । संपून गेले त्याच दिनीं ॥८७॥\n\nमर्जी असल्या नवे करितें । समर्थास्तव तळून देतें ।\nही पहा मी ठेवितें । कढई नाथा चुलीवर ॥८८॥\n\nतुम्ही थांबा क्षणभर । सामान अवघें तयार ।\nनको पाहाण्या बाजार । कान्हवल्याच्या साहित्यासी ॥८९॥\n\nचंदू बोले त्यावरी । ताजे नकोत सुंदरी ।\nजे तूं उतरंडी माझारीं । दोन ठेविले तेच दे ॥९०॥\n\nसमर्थांनीं ऐसेंच कथिलें । तेंच मी तुज निवेदिलें ।\nआठवण करुन चांगलें । पाहा कांहीं येधवां ॥९१॥\n\nऐसे ऐकतां पतिवचन । कांता गेली घोटाळून ।\nकरुं लागली शोधन । कान्हवल्याचे चित्तांतरीं ॥९२॥\n\nकान्हवल्यांचा शोध करितां । आठवण झाली तत्त्वतां ।\nउघड म्हणे थांबा नाथा । सत्य गिरा समर्थांची ॥९३॥\n\nदोन कान्हवले होते उरले । ते मी उतरंडीस ठेविले ।\nत्यांचें स्मरण नाहीं उरलें । सगळ्या महिन्यांत मजलागीं ॥९४॥\n\nत्यास महिना होऊन गेला । असेल बुरसा वरी आला ।\nते खाण्याच्या उपयोगाला । राहिले नसतील अणुमात्र ॥९५॥\n\nऐसें बोलून तात्काळ उठली । उतरंड सर्व धांडोळली ।\nकान्हवले ते ठेवलेली । कळशी होती खापराची ॥९६॥\n\nआंत जों पाहिलें न्याहाळून । तों दृष्टी पडले तिच्या दोन ।\nकान्हवले जे सुकोन । गेले होते थोडके ॥९७॥\n\nबुरसा मुळींच नाहीं आला । श्रोते त्या कान्हवल्याला ।\nबट्टा संतवाणीला । नाहीं लागला कधीं जगीं ॥९८॥\n\nकान्हवल्यातें पाहोन । उभयतांचें हर्षलें मन ।\nधन्य साधु गजानन । महा समर्थ सिद्धयोगी ॥९९॥\n\nचंदू कान्हवले घेऊन आला । समर्थांसी अर्पिता झाला ।\nलोक करती आश्चर्याला । त्याच्या कृतीतें पाहून ॥१००॥\n\nलोक म्हणती गजानन । खचित असती त्रिकालज्ञ ।\nभूत भविष्य वर्तमान । यांसी अवघे कळतसे ॥१॥\n\nचंदूच्या त्या कान्हवल्यांसी । सेविते झाले पुण्यराशी ।\nराम शबरीच्या बोरांसी । जेवीं झाला भक्षिता ॥२॥\n\nशेगांवच्या दक्षिणेसी । चिंचोली गांव परियेसी ।\nतेथील एक रहिवासी । माधव नामें विप्र होता ॥३॥\n\nवय ज्याचें साठावर । अवयव झाले क्षीण फार ।\nतरुणपणीं संसार । हेंच होतें ब्रह्म ज्याचें ॥४॥\n\nप्रारब्धाच्या पुढारी । कोण जातो भूमिवरी ? ।\nब्रह्मदेवें जीं कां खरीं । लिहिलीं अक्षरें तेंच होय ॥५॥\n\nमाधवासी न कोणी उरले । कांतापुत्र मरुन गेले ।\nम्हणून विरक्त जाहलें । मन तयाचें संसारीं ॥६॥\n\nजी का होती चीजवस्त । ती अवघी केली फस्त ।\nम्हणे आतां माझी गत । होईल कैशी देवदेवा ? ॥७॥\n\nम्यां हमाधुमीचा संसार केला । तो आतां अवघा निमाला ।\nआठविलें कधीं नाहीं तुला । एक क्षणही दीनबंधो ! ॥८॥\n\nआतां माझा वाली कोण ? । दीनदयाळा तुजवांचून ।\nमाझें हें अरण्यरोदन । तुजविण देवा कोण ऐके ? ॥९॥\n\nऐसा अनुताप धरुन पोटीं । शेगांवीं आला शेवटीं ।\nगजाननाच्या द्वारवंटीं । हट्ट धरुन बैसला ॥११०॥\n\nआरंभिलें उपोषण । अन्नपाण्यातें त्यागून ।\nवदनीं वदे नारायण । खंड न पडे तयाला ॥११॥\n\nऐशापरी एक गेला । दिवस परी नाहीं उठला ।\nतईं महाराज वदले तयाला । हें करणें उचित नसे ॥१२॥\n\nहेंच हरीचें नामस्मरण । कां न केलें मागें जाण ।\nप्राण देहातें सोडून । जातां वैद्य बोलाविसी ! ॥१३॥\n\nतरुणपणीं ब्रह्मवारी । म्हातारपणीं करिसी नारी ।\nअरे वेळ गेल्यावरी । नाहीं उपयोग साधनाचा ॥१४॥\n\nजें करणें तें वेळेवर । करावें कीं साचार ।\nघर एकदां पेटल्यावर । कूप खणणें निरर्थक ! ॥१५॥\n\nज्या कन्यापुत्रांसाठीं । तूं केलीस आटाआटी ।\nते अवघे गेले शेवटीं । टाकोनिया तुजलागीं ॥१६॥\n\nअशाश्वताचें पोषण । केलें शाश्वता विसरुन ।\nत्या कर्माचीं तुजलागून । फळें भोगणें भाग असे ॥१७॥\n\nतीं फळें भोगिल्याविना । सुटका तुझी होईना ।\nदे हा टाकून हट्टीपणा । विवेक कांहीं करी मनीं ॥१८॥\n\nतें न माधवें ऐकिलें । हट्टासि ना सोडिलें ।\nयत्\u200Dन लोकांचे वायां गेले । त्यासी भोजन घालण्याचे ॥१९॥\n\nशेगांवचा कुलकर्णी । करुं लागला विनवणी ।\nभोजनास चला सदनीं । अन्नाविण राहूं नका ॥१२०॥\n\nतेंही म्हणणें माधवाला । नाहीं पटलें तसाच बसला ।\nसमर्थांच्या सान्निध्याला । नाम घेत हरीचें ॥२१॥\n\nरात्र झाली दोन प्रहर । तमें आक्रमिलें अंबर ।\nनिशीचा तो शब्द किर्र । होऊं लागला वरच्यावरी ॥२२॥\n\nआसपास कोणी नाहीं । ऐसें पाहून केलें कांहीं ।\nकौतुक तें लवलाही । स्वामी गजाननांनीं ॥२३॥\n\nरुप धरिलें भयंकर । दुसरा यमाजी भास्कर ।\nआ पसरुन माधवावर । धांवून आले भक्षावया ॥२४॥\n\nतेणें माधव पळाला । घेऊन आपला जीव भला ।\nधडकी भरली चित्ताला । छाती उडे धडधड ॥२५॥\n\nबुडबुडा आला तोंडासी । शब्द फुटेना वाचेसी ।\nऐशा पाहोन स्थितीसी । समर्थें धरिलें सौम्य रुप ॥२६॥\n\nआणि बोलले गर्जोन । हेंच कां तुझें धीटपण ।\nतूं काळाचें भक्ष्य जाण । असाच खाईल काळ तुला ॥२७॥\n\nत्याची चुणूक दाखविली । पुढची स्थिति जाणविली ।\nतेथें पळाया नाहीं उरली । यमलोकांत जागा तुला ॥२८॥\n\nमाधव ऐसें ऐकतां । झाला विनयें बोलतां ।\nयमलोकाची नको वार्ता । तेवढी माझी टाळा हो ॥२९॥\n\nनको नको हें जीवित । द्या धाडून वैकुंठांत ।\nहीच विनंति आपणांप्रत । महाराज माझी शेवटची ॥१३०॥\n\nयमलोकीं जें दिसणार होतें । तें तुम्हीं दाविलें येथें ।\nआतां या लेंकरातें । यमलोकीं धाडूं नका ॥३१॥\n\nमाझ्या पातकाच्या राशी । आहेत जरी बहुवशी ।\nपरी त्या जाळणें तुम्हांसी । नाहीं मुळीं अशक्य ॥३२॥\n\nकांहीं सुकृत पदरीं होतें । म्हणून पाहिलें तुम्हांतें ।\nसंतभेटी ज्याला होते । यमलोक ना तयासी ॥३३॥\n\nऐसें ऐकतां भाषण । समर्थें केलें हास्यवदन ।\nमहापतीता पावन । साधूच एक करिती कीं ॥३४॥\n\nश्रीमन्नारायण नारायण । ऐसेंच माधवा करी भजन ।\nजवळ आलें तुझें मरण । आतां गाफील राहूं नको ॥३५॥\n\nकिंवा अजून वांचण्याची । आस आहे तुला साची ।\nती असल्यास आयुष्याची । वाढ तुझ्या करितों मी ॥३६॥\n\nमाधव म्हणे गुरुराया । नको मला आयुष्य सदया ।\nओखटी ही प्रपंचमाया । त्यांत पुन्हां गोवूं नको ॥३७॥\n\nतथास्तु ऐसें महाराज वदले । तूं जें मागसी तें मीं दिलें ।\nआतां तुला नाहीं उरलें । जन्मास येणें भूमीवर ॥३८॥\n\nऐशा रीतीं दोघांचा । संवाद गुप्त स्वरुपाचा ।\nझाला त्या वर्णण्या वाचा । नाहीं माझी समर्थ ॥३९॥\n\nइहलोकीचें देहभान । माधवाचें निमालें जाण ।\nकित्येक बोलूं लागले जन । उपवासें फिरलें मस्तक ॥१४०॥\n\nम्हणून वेडेचार करी । जनकल्पना नानापरी ।\nउठत्या झाल्या त्या अवसरीं । त्या किती म्हणून वर्णाव्या ॥४१॥\n\nअसो माधवाचें देहावसान । समर्थासन्निध झालें जाण ।\nचुकलें त्याचें जन्ममरण । गजाननाच्या कृपेनें ॥४२॥\n\nअसो एक्या समयीं भली । समर्थांसी इच्छा झाली ।\nती त्यांनीं निवेदिली । आपुल्या शिष्यवर्गातें ॥४३॥\n\nवैदिक ब्राह्मण बोलवा । मंत्रजागर येथें करवा ।\nवेदश्रवणें देवदेवा । आनंद होतो अतिशय ॥४४॥\n\nपन्हें पेढे बरफी खवा । भिजल्या डाळीस मीठ लावा ।\nएकेक रुपया तो द्यावा । घनपाठी ब्राह्मणातें ॥४५॥\n\nऐसें भाषण ऐकिलें । शिष्य विनवूं लागले ।\nऐसे वैदिक नाहीं उरले । या आपुल्या शेगांवीं ॥४६॥\n\nसांगाल तो करुं खर्च । परी अडचण आहे हीच ।\nब्राह्मण मिळविण्याचि साच । आमचा उपाय यातें नसे ॥४७॥\n\nमहाराज म्हणाले त्यावरी । करा उद्यां तयारी ।\nब्राह्मण धाडील श्रीहरी । तुमच्या वसंतपूजेला ॥४८॥\n\nमग काय विचारितां । अवघे हर्षले तत्त्वतां ।\nझाली तयारी हां हां म्हणतां । रुपये शंभर झाले जमा ॥४९॥\n\nसामान सर्व आणिलें । चंदनाचें उटणें केलें ।\nआंत केशर कालविलें । तैसाच आणखी कापुर ॥१५०॥\n\nदोन प्रहरचे समयाला । ब्राह्मण आले शेगांवाला ।\nजे पदक्रम जटेला । जाणत होते विबुध हो ! ॥५१॥\n\nथाटांत वसंतपूजा झाली । ब्राह्मण मंडली आनंदली ।\nदक्षिणा घेऊनी गेली । अन्य ग्रामाकारणें ॥५२॥\n\nसंतांच्या जें मनीं येत । तें तें पुरवी रमानाथ ।\nकमी न पडे यत्किंचित । ऐसा प्रभाव संतांचा ॥५३॥\n\nबंकटलाल प्रतिवर्षी । व्रत हें चालवी अतीहर्षी ।\nअजून परी शेगांवासी । वंशज त्याचे करिती हें ॥५४॥\n\nहा दासगणूविरचित । गजाननविजय नामें ग्रंथ ।\nसाधकासी दावो पथ । विमलशा हरिभक्तीचा ॥१५५॥\n\nश्रीहरिहरार्पणमस्तु ॥ शुभं भवतु ॥\n\n॥ इति श्री गजानन विजय ग्रंथस्य चतुर्थोऽध्यायः समाप्तः ॥",
  "adhyay_en": "॥ श्रीगणेशाय नमः ॥\n\nहे सर्वसाक्षी सर्वेश्वरा । नीलकंठा गंगाधरा ।\nमहाकाल त्र्यबंकेश्वरा । श्रीओंकारा पाव मशी ॥१॥\n\nआणि रुक्मिणीशा । एक तत्त्व आहां खास ।\nतोय वारी म्हटल्यास । काय जलीं भेद होतो ? ॥२॥\n\nतैसी तुमची आहे स्थिती । तंतोतंत जगत्पति ।\nजैसी ज्याची मानेल मति । तैसा तो तुज बाहत ॥३॥\n\nनन्यभावें बाहतां । तूं पावसी आपुल्या भक्तां ।\nमाता न धरी निष्ठुरता । आपल्या वत्साविषयीं कधीं ॥४॥\n\nमी तुझें अजाण लेंकरुं । नको माया पाताळ करुं ।\nतूं साक्षात् कल्पतरु । इच्छा पूर्ण करी हरा ॥५॥\n\nकटलालाचे घरांत । असतां स्वामी समर्थ ।\nप्रकार एक अघटीत । आला ऐसा घडोनी ॥६॥\n\nशाख शुद्ध पक्षासी । अक्षयतृतीयेचिया दिवशीं ।\nपितरार्थ उदककुंभासी । देती श्राद्ध करोनिया ॥७॥\n\nअक्षयतृतीयेचा दिवस । वर्\u200Dहाडांतील लोकांस ।\nविशेष वाटे प्रत्येकास । मोठा सण मानिती हा ॥८॥\n\nदिवशीं काय झालें । तें पाहिजे श्रवण केलें ।\nमहाराज पोरांत बैसले । कौतुकें लीला करावया ॥९॥\n\nलकां म्हणती गजानन । चिलीम द्यावी भरुन ।\nतंबाखूची मजकारण । विस्तव वरी ठेवोनिया ॥१०॥\n\nसकाळपून ऐसाच बसलों । चिलीम मुळीं नाहीं प्यालों ।\nत्यामुळें हैराण झालों । भरा चिलीम मुलांनो ! ॥११॥\n\nऐसी आज्ञा ऐकतां भली । पोरें अवघीं आनंदलीं ।\nचिलीम भरुं लागलीं । तंबाखू आंत घालुनिया ॥१२॥\n\nविस्तवाचा तपास केला । तो न सदनीं मिळाला ।\nकां कीं चूल पेटण्याला । अवकाश होता विबुध हो ॥१३॥\n\nपोरें चित्तीं विचार करिती । आपापसांत निश्चिती ।\nकशी करावी यासी युक्ति । विस्तव पाहिजे चिलिमीला ॥१४॥\n\nमुलें पाहून चिंतातुर । बंकट करी मधुरोत्तर ।\nअरे जानकीराम सोनार । आहे वेटाळीं * आपुल्या ॥१५॥\n\nत्याच्याकडे तुम्ही जावें । विस्तवासी मागून घ्यावें ।\nदुकान तें चालण्या बरवें । विस्तव लागतो आधीं त्या ॥१६॥\n\nआधीं पेटते बागेसरी । त्याच्यापुढें दुकानदारी ।\nही सोनाराची रीत खरी । आहे ठावें कीं तुम्हांला ॥१७॥\n\nपोरांनीं तें ऐकिलें । जानकीरामाकडे आले ।\nविस्तव मागूं लागले । समर्थांच्या चिलमीस ॥१८॥\n\nजानकीराम रागावला । लेंकरासी बोलता झाला ।\nअक्षयतृतियेच्या सणाला । दे न कोणा विस्तव मी ॥१९॥\n\nपोरें म्हणालीं त्यावर । जोडोनी आपले दोन्ही कर ।\nनको करुं हा अविचार । विस्तव पाहिजे समर्थाला ॥२०॥\n\nमहाराज श्रीगजानन । देवाचेही देव जाण ।\nत्यांच्या चिलमीकारण । विस्तव हा जातसे ॥२१॥\n\nसाधुप्रती कांहीं देतां । तेथें अशुभाचि नसे वार्ता ।\nउगीच व्यावहारिक कथा । सांगत आम्हां बसूं नको ॥२२॥\n\nआम्ही आहों मुलें लहान । तूं मोठा आमच्याहून ।\nऐसें साच असून । हें न कैसें कळे तुला ? ॥२३॥\n\nविस्तव तूं देशील जरी । भाग्य येईल तुझ्या घरीं ।\nचिलीम पिऊन तृप्त जरी । झाला गजानन महाराज ॥२४॥\n\nतें सोनारें न ऐकिलें । अद्वातद्वा भाषण केलें ।\nज्याचें जवळ मरण आलें । त्याचे पाय खोलाकडे ॥२५॥\n\nसोनार म्हणे बालकांसी । गजानन कशाचा पुण्यराशी ? ।\nत्या चिलमीबहाद्दरासी । साधु म्हणून सांगूं नका ! ॥२६॥\n\nगांजा तमाखू पीत बसतो । नग्न गांवांत हिंडतो ।\nवेडयापरी चाळे करितो । पितो पाणी गटाराचें ॥२७॥\n\nजात गोत नाहीं त्याला । ऐशा वेडयापिशाला ।\nमी साधु मानण्याला । नाहीं मुळीं तयार ॥२८॥\n\nबंकटलाल खुळावला । नादीं त्याच्या लागला ।\nनाहीं देत विस्तवाला । मी तयाचे चिलमीसी ॥२९॥\n\nतो आहे ना साक्षात्कारी । मग विस्तव कशाला पाहिजे तरी ? ।\nआपुल्या कर्तृत्वें कां न करी । विस्तवातें निर्माण ? ॥३०॥\n\nसाधु नाथ जालंदर । पीत होते चिलीम फार ।\nपरी विस्तवासाठीं घरघर । ना हिंडले कदा ते ॥३१॥\n\nजा जा उभे न राहा येथ । विस्तव ना मिळे तुम्हांप्रत ।\nनाहीं मला किंमत । त्या तुमच्या पिशाची ॥३२॥\n\nपोरें विन्मुख परत आलीं । महाराजांसी निवेदिली ।\nहकीकत जी कां झाली । सोनाराचे दुकानांत ॥३३॥\n\nती ऐकतां हास्यवदन । करिते झाले दयाघन ।\nनाहीं आपणां प्रयोजन । मुळींच त्याच्या विस्तवाचें ॥३४॥\n\nऐसें म्हणोन घेते झाले । चिलीम आपुल्या हातीं भले ।\nबंकटलालासी बोलले । काडी एक वरती धरी ॥३५॥\n\nबंकट म्हणे गुरुराया । थोडें थांबा परम सदया ।\nविस्तव देतों करुनिया । काडी घासून आतां मी ॥३६॥\n\nकाडी घासल्यावांचूनी । कदां न प्रगटे अग्नि ।\nम्हणून केली विनवणी । ती मनास आणा समर्था ॥३७॥\n\nमहाराज बोलले त्यावर । उगी न करी चरचर ।\nनुसती काडी धरणें वर । तिला मुळींच घासूं नको ॥३८॥\n\nबंकटलालें तैसें केलें । नुसत्या एका काडीस धरिलें ।\nचिलमीचिया वरती भले । समर्थ-आज्ञा म्हणून ॥३९॥\n\nतों काय झाला प्रकार । ऐका तुम्ही श्रोते चतुर ।\nप्रगट झाला वैश्वानर । काडी नुसती धरतां वरी ॥४०॥\n\nकाडीप्रती विस्तवाचा । अंशही नव्हता साचा ।\nहा प्रभाव शक्तीचा । महाराजांच्या लोकोत्तर ॥४१॥\n\nकाडी तैसीच राहिली । चिलीम तीही पेटली ।\nकशाचीही नाहीं उरली । जरुर खर्\u200Dया साधूला ॥४२॥\n\nयाचें नांव साधुत्व । उगीच नव्हतें थोतांड मत ।\nआतां सोनाराचे घरांत । काय झालें तें ऐका ॥४३॥\n\nया अक्षयतृतियेला । मान विशेष चिंचवण्याला ।\nजेवीं वर्षप्रतिपदेला । महत्त्व निंब फुलांचें ॥४४॥\n\nअसो भोजना बैसली पंगत । चिंचवणें वाढलें द्रोणांत ।\nतों प्रकार ऐसा अघटीत । घडून आला तो ऐका ॥४५॥\n\nत्या चिंचवण्यामाझारीं । अळ्या दिसल्या नानापरी ।\nबुजबुजाट झाला भारी । किळस वाटली सर्वांला ॥४६॥\n\nलोक उठले पात्रांवरुन । अवघ्या अन्नातें टाकून ।\nसोनार बसला अधोवदन । कारण कांहीं उमजेना ॥४७॥\n\nचिंचवण्याच्या संगें भलें । अवघें अन्न वायां गेलें ।\nमग त्या कोडें उमगलें । ऐसें व्हाया मीच कारण ॥४८॥\n\nमी न साधूंसी विस्तव दिला । त्याचा प्रत्यय तात्काळ आला ।\nगजाननाची अगाध लीला । मीं न खचित जाणिली ॥४९॥\n\nगजानन जान्हवी नीर । मीं त्या मानिलें थिल्लर ।\nगजानन राजराजेश्वर । मीं त्या भिकारी मानिलें ॥५०॥\n\nत्रिकालज्ञ गजानन । मीं त्या मानिलें वेडा पूर्ण ।\nकल्पतरुकारण । मीं बाभळ मानिली ॥५१॥\n\nगजानन हा चिंतामणी । मीं लेखिली गार जाणी ।\nगजानन हा कैवल्यदानी । मी ढोंगी मानिला हो ॥५२॥\n\nहाय हाय रे दुर्दैवा । त्वां कैसा साधिला दावा ।\nमाझ्या हातून संतसेवा । होवो ना तूं दिलीस ॥५३॥\n\nमसी असो हा धिक्कार । मी भारभूत साचार ।\nजन्म पावलों भूमीवर । द्वय पायांचा पशु मी ॥५४॥\n\nआज माझ्या भाग्यकाळीं । बुद्धि कशी चळती झालि ।\nसुयोगाचि दवडिली । वेळ आलेली म्यां करें ॥५५॥\n\nकांहीं असो आतां जाऊं । समर्थांचे पाय पाहूं ।\nपदीं त्यांच्या अनन्य होऊं । क्षमा मंतूची मागावया ॥५६॥\n\nऐसा विचार करुनी । सवें घेऊन चिंचवणी ।\nबंकटलालाच्या सदनीं । आला हकीकत सांगावया ॥५७॥\n\nअहो शेटजी बंकटलाला । आज माझा घात झाला ।\nपाहा या चिंचवण्याला । आंत किडे पडले बहु ॥५८॥\n\nमाणसें उठलीं उपोषित । तेणें झाला श्राद्धघात ।\nहें ऐसें व्हावया कृत्य । माझा मीच कारण असे ॥५९॥\n\nआज सकाळीं चिलिमीला । मीं नाहीं विस्तव दिला ।\nपोरें मागत असतां मला । समर्थांच्या चिलिमीस्तव ॥६०॥\n\nत्याचेंच हें आहे फळ । चिंचवणी नासलें सकळ ।\nतें ऐकून बंकटलाल । बोलूं लागला येणें रितीं ॥६१॥\n\nतुम्हीं न चिंचोके पाहिले । ते असतील किडलेले ।\nम्हणून हे नासते झाले । तुमचें चिंचवणी वाटे मला ॥६२॥\n\nसोनार म्हणे ऐसी शंका । शेटजी तुम्ही घेऊं नका ।\nनवी चिंच होती देखा । मग चिंचोके किडके कसे ? ॥६३॥\n\nजी मीं चिंच फोडिली । तिचीं टरफलें अजून पडलीं ।\nचिंचोक्यांची रास झाली । मर्जी असल्या पाहा चला ॥६४॥\n\nआतां इतुकीच विनंती । आहे शेटजी तुम्हांप्रती ।\nमला नेऊन पायांवरतीं । घाला शीघ्र समर्थांच्या ॥६५॥\n\nक्षमा मंतूची मागेन । अनन्यभावें करुन ।\nसाधु दयेचे परिपूर्ण । सागर मूळचेच आहेत कीं ॥६६॥\n\nसमर्थांपुढें भीत भीत । जानकीराम गेला त्वरित ।\nघातलें त्यानें दंडवत । अष्टांगेंसी समर्था ॥६७॥\n\nआणि म्हणाला दयाघना ! । तुला येवो माझी करुणा ।\nमीं अपराध केले नाना । त्यांची क्षमा करावी ॥६८॥\n\nतूं साक्षात् उमानाथ । नांदसी या शेगांवांत ।\nज्यांची होती मजला भ्रांत । ती त्वां आज निवटीली ॥६९॥\n\nमाझे अपराधरुपीं अवघें तृण । जाळी कृपाकृशानें * करुन ।\nसमर्था आजपासोन । मी न टवाळी तुझी करी ॥७०॥\n\nजी शिक्षा आज केली । तेवढीच मजसी पुरे झाली ।\nतूं अनाथांचा आहेस वाली । आतां अंत पाहूं नको ॥७१॥\n\nमहाराज बोलले त्यावर । खोटें न सांगे तिळभर ।\nतुझें चिंचवणी आहे मधुर । किडे न पडले त्यामध्यें ॥७२॥\n\nतें ऐकतां अवघ्यांनीं । पाहिलें तें चिंचवणी ।\nपहिला प्रकार मावळोनी । गेला होता तेधवां ॥७३॥\n\nअवघ्यांप्रती आश्चर्य झालें । समर्थांचें महत्त्व कळलें ।\nहां हां म्हणतां पसरलें । वृत्त हें त्या गांवामध्यें ॥७४॥\n\nज्यांच्या त्यांच्या तोंडीं मात । हीच निघूं लागली सत्य ।\nकस्तुरीचा नाहीं येत । वास झांकाया कवणातें ॥७५॥\n\nचंदुमुकीन नांवाचा । गृहस्थ एक शेगांवाचा ।\nनिःसीम भक्त समर्थांचा । त्याची कथा ऐका ही ॥७६॥\n\nश्रोते ज्येष्ठ मासांत । सभोंवार बसले भक्त ।\nअति आदरें जोडोन हात । दृष्टि ठेवून पायावरी ॥७७॥\n\nकोणी आंबे कापिती । कोणी फोडी हातांत देती ।\nकोणी पंख्यानें घालिती । वारा समर्थांकारणें ॥७८॥\n\nकोणी वांटिती खडीसाखर । कोणी गळ्यांत घालिती हार ।\nकोणी चंदन थंडगार । लाविती अंगीं साधूच्या ॥७९॥\n\nतयीं महाराज म्हणाले चंदूला । हे आंबे नकोत मला ।\nदोन कान्होले उतरंडीला । आहेत तुझ्या ते आण जा ॥८०॥\n\nचंदू बोले कर जोडून । आतां कान्होले कोठून ? ।\nइच्छा असल्या तळून । ताजे आणितों गुरुराया ॥८१॥\n\nतईं महाराज वदले वाचें । नाहीं कारण ताज्याचें ।\nपाहिजेत तुझ्या उतरंडीचे । कान्हवले मज खावया ॥८२॥\n\nजा वेळ करुं नको । उगीच सबबी सांगूं नको ।\nगुरुपाशीं बोलूं नको । खोटें वेडया यत्किंचित् ॥८३॥\n\nत्या मुकिनचंदूप्रती । लोक आघे बोलती ।\nजा ये पाहून शीघ्रगती । खोटी न होय संतवाणी ॥८४॥\n\nचंदू घराप्रती गेला । कांतेस पुसूं लागला ।\nदोन कान्हवले उतरंडीला । आहेत काय रंभोरु ? ॥८५॥\n\nतैं बोले अंगना । होऊन गेला एक महिना ।\nआतां कान्हवले आपुल्या सदना । मिळतील कशाचे ? ॥८६॥\n\nअक्षयतृतीया दिवशीं भले । कान्हवले मीं पतिराया केले ।\nते न आतां राहिले । संपून गेले त्याच दिनीं ॥८७॥\n\nमर्जी असल्या नवे करितें । समर्थास्तव तळून देतें ।\nही पहा मी ठेवितें । कढई नाथा चुलीवर ॥८८॥\n\nतुम्ही थांबा क्षणभर । सामान अवघें तयार ।\nनको पाहाण्या बाजार । कान्हवल्याच्या साहित्यासी ॥८९॥\n\nचंदू बोले त्यावरी । ताजे नकोत सुंदरी ।\nजे तूं उतरंडी माझारीं । दोन ठेविले तेच दे ॥९०॥\n\nसमर्थांनीं ऐसेंच कथिलें । तेंच मी तुज निवेदिलें ।\nआठवण करुन चांगलें । पाहा कांहीं येधवां ॥९१॥\n\nऐसे ऐकतां पतिवचन । कांता गेली घोटाळून ।\nकरुं लागली शोधन । कान्हवल्याचे चित्तांतरीं ॥९२॥\n\nकान्हवल्यांचा शोध करितां । आठवण झाली तत्त्वतां ।\nउघड म्हणे थांबा नाथा । सत्य गिरा समर्थांची ॥९३॥\n\nदोन कान्हवले होते उरले । ते मी उतरंडीस ठेविले ।\nत्यांचें स्मरण नाहीं उरलें । सगळ्या महिन्यांत मजलागीं ॥९४॥\n\nत्यास महिना होऊन गेला । असेल बुरसा वरी आला ।\nते खाण्याच्या उपयोगाला । राहिले नसतील अणुमात्र ॥९५॥\n\nऐसें बोलून तात्काळ उठली । उतरंड सर्व धांडोळली ।\nकान्हवले ते ठेवलेली । कळशी होती खापराची ॥९६॥\n\nआंत जों पाहिलें न्याहाळून । तों दृष्टी पडले तिच्या दोन ।\nकान्हवले जे सुकोन । गेले होते थोडके ॥९७॥\n\nबुरसा मुळींच नाहीं आला । श्रोते त्या कान्हवल्याला ।\nबट्टा संतवाणीला । नाहीं लागला कधीं जगीं ॥९८॥\n\nकान्हवल्यातें पाहोन । उभयतांचें हर्षलें मन ।\nधन्य साधु गजानन । महा समर्थ सिद्धयोगी ॥९९॥\n\nचंदू कान्हवले घेऊन आला । समर्थांसी अर्पिता झाला ।\nलोक करती आश्चर्याला । त्याच्या कृतीतें पाहून ॥१००॥\n\nलोक म्हणती गजानन । खचित असती त्रिकालज्ञ ।\nभूत भविष्य वर्तमान । यांसी अवघे कळतसे ॥१॥\n\nचंदूच्या त्या कान्हवल्यांसी । सेविते झाले पुण्यराशी ।\nराम शबरीच्या बोरांसी । जेवीं झाला भक्षिता ॥२॥\n\nशेगांवच्या दक्षिणेसी । चिंचोली गांव परियेसी ।\nतेथील एक रहिवासी । माधव नामें विप्र होता ॥३॥\n\nवय ज्याचें साठावर । अवयव झाले क्षीण फार ।\nतरुणपणीं संसार । हेंच होतें ब्रह्म ज्याचें ॥४॥\n\nप्रारब्धाच्या पुढारी । कोण जातो भूमिवरी ? ।\nब्रह्मदेवें जीं कां खरीं । लिहिलीं अक्षरें तेंच होय ॥५॥\n\nमाधवासी न कोणी उरले । कांतापुत्र मरुन गेले ।\nम्हणून विरक्त जाहलें । मन तयाचें संसारीं ॥६॥\n\nजी का होती चीजवस्त । ती अवघी केली फस्त ।\nम्हणे आतां माझी गत । होईल कैशी देवदेवा ? ॥७॥\n\nम्यां हमाधुमीचा संसार केला । तो आतां अवघा निमाला ।\nआठविलें कधीं नाहीं तुला । एक क्षणही दीनबंधो ! ॥८॥\n\nआतां माझा वाली कोण ? । दीनदयाळा तुजवांचून ।\nमाझें हें अरण्यरोदन । तुजविण देवा कोण ऐके ? ॥९॥\n\nऐसा अनुताप धरुन पोटीं । शेगांवीं आला शेवटीं ।\nगजाननाच्या द्वारवंटीं । हट्ट धरुन बैसला ॥११०॥\n\nआरंभिलें उपोषण । अन्नपाण्यातें त्यागून ।\nवदनीं वदे नारायण । खंड न पडे तयाला ॥११॥\n\nऐशापरी एक गेला । दिवस परी नाहीं उठला ।\nतईं महाराज वदले तयाला । हें करणें उचित नसे ॥१२॥\n\nहेंच हरीचें नामस्मरण । कां न केलें मागें जाण ।\nप्राण देहातें सोडून । जातां वैद्य बोलाविसी ! ॥१३॥\n\nतरुणपणीं ब्रह्मवारी । म्हातारपणीं करिसी नारी ।\nअरे वेळ गेल्यावरी । नाहीं उपयोग साधनाचा ॥१४॥\n\nजें करणें तें वेळेवर । करावें कीं साचार ।\nघर एकदां पेटल्यावर । कूप खणणें निरर्थक ! ॥१५॥\n\nज्या कन्यापुत्रांसाठीं । तूं केलीस आटाआटी ।\nते अवघे गेले शेवटीं । टाकोनिया तुजलागीं ॥१६॥\n\nअशाश्वताचें पोषण । केलें शाश्वता विसरुन ।\nत्या कर्माचीं तुजलागून । फळें भोगणें भाग असे ॥१७॥\n\nतीं फळें भोगिल्याविना । सुटका तुझी होईना ।\nदे हा टाकून हट्टीपणा । विवेक कांहीं करी मनीं ॥१८॥\n\nतें न माधवें ऐकिलें । हट्टासि ना सोडिलें ।\nयत्\u200Dन लोकांचे वायां गेले । त्यासी भोजन घालण्याचे ॥१९॥\n\nशेगांवचा कुलकर्णी । करुं लागला विनवणी ।\nभोजनास चला सदनीं । अन्नाविण राहूं नका ॥१२०॥\n\nतेंही म्हणणें माधवाला । नाहीं पटलें तसाच बसला ।\nसमर्थांच्या सान्निध्याला । नाम घेत हरीचें ॥२१॥\n\nरात्र झाली दोन प्रहर । तमें आक्रमिलें अंबर ।\nनिशीचा तो शब्द किर्र । होऊं लागला वरच्यावरी ॥२२॥\n\nआसपास कोणी नाहीं । ऐसें पाहून केलें कांहीं ।\nकौतुक तें लवलाही । स्वामी गजाननांनीं ॥२३॥\n\nरुप धरिलें भयंकर । दुसरा यमाजी भास्कर ।\nआ पसरुन माधवावर । धांवून आले भक्षावया ॥२४॥\n\nतेणें माधव पळाला । घेऊन आपला जीव भला ।\nधडकी भरली चित्ताला । छाती उडे धडधड ॥२५॥\n\nबुडबुडा आला तोंडासी । शब्द फुटेना वाचेसी ।\nऐशा पाहोन स्थितीसी । समर्थें धरिलें सौम्य रुप ॥२६॥\n\nआणि बोलले गर्जोन । हेंच कां तुझें धीटपण ।\nतूं काळाचें भक्ष्य जाण । असाच खाईल काळ तुला ॥२७॥\n\nत्याची चुणूक दाखविली । पुढची स्थिति जाणविली ।\nतेथें पळाया नाहीं उरली । यमलोकांत जागा तुला ॥२८॥\n\nमाधव ऐसें ऐकतां । झाला विनयें बोलतां ।\nयमलोकाची नको वार्ता । तेवढी माझी टाळा हो ॥२९॥\n\nनको नको हें जीवित । द्या धाडून वैकुंठांत ।\nहीच विनंति आपणांप्रत । महाराज माझी शेवटची ॥१३०॥\n\nयमलोकीं जें दिसणार होतें । तें तुम्हीं दाविलें येथें ।\nआतां या लेंकरातें । यमलोकीं धाडूं नका ॥३१॥\n\nमाझ्या पातकाच्या राशी । आहेत जरी बहुवशी ।\nपरी त्या जाळणें तुम्हांसी । नाहीं मुळीं अशक्य ॥३२॥\n\nकांहीं सुकृत पदरीं होतें । म्हणून पाहिलें तुम्हांतें ।\nसंतभेटी ज्याला होते । यमलोक ना तयासी ॥३३॥\n\nऐसें ऐकतां भाषण । समर्थें केलें हास्यवदन ।\nमहापतीता पावन । साधूच एक करिती कीं ॥३४॥\n\nश्रीमन्नारायण नारायण । ऐसेंच माधवा करी भजन ।\nजवळ आलें तुझें मरण । आतां गाफील राहूं नको ॥३५॥\n\nकिंवा अजून वांचण्याची । आस आहे तुला साची ।\nती असल्यास आयुष्याची । वाढ तुझ्या करितों मी ॥३६॥\n\nमाधव म्हणे गुरुराया । नको मला आयुष्य सदया ।\nओखटी ही प्रपंचमाया । त्यांत पुन्हां गोवूं नको ॥३७॥\n\nतथास्तु ऐसें महाराज वदले । तूं जें मागसी तें मीं दिलें ।\nआतां तुला नाहीं उरलें । जन्मास येणें भूमीवर ॥३८॥\n\nऐशा रीतीं दोघांचा । संवाद गुप्त स्वरुपाचा ।\nझाला त्या वर्णण्या वाचा । नाहीं माझी समर्थ ॥३९॥\n\nइहलोकीचें देहभान । माधवाचें निमालें जाण ।\nकित्येक बोलूं लागले जन । उपवासें फिरलें मस्तक ॥१४०॥\n\nम्हणून वेडेचार करी । जनकल्पना नानापरी ।\nउठत्या झाल्या त्या अवसरीं । त्या किती म्हणून वर्णाव्या ॥४१॥\n\nअसो माधवाचें देहावसान । समर्थासन्निध झालें जाण ।\nचुकलें त्याचें जन्ममरण । गजाननाच्या कृपेनें ॥४२॥\n\nअसो एक्या समयीं भली । समर्थांसी इच्छा झाली ।\nती त्यांनीं निवेदिली । आपुल्या शिष्यवर्गातें ॥४३॥\n\nवैदिक ब्राह्मण बोलवा । मंत्रजागर येथें करवा ।\nवेदश्रवणें देवदेवा । आनंद होतो अतिशय ॥४४॥\n\nपन्हें पेढे बरफी खवा । भिजल्या डाळीस मीठ लावा ।\nएकेक रुपया तो द्यावा । घनपाठी ब्राह्मणातें ॥४५॥\n\nऐसें भाषण ऐकिलें । शिष्य विनवूं लागले ।\nऐसे वैदिक नाहीं उरले । या आपुल्या शेगांवीं ॥४६॥\n\nसांगाल तो करुं खर्च । परी अडचण आहे हीच ।\nब्राह्मण मिळविण्याचि साच । आमचा उपाय यातें नसे ॥४७॥\n\nमहाराज म्हणाले त्यावरी । करा उद्यां तयारी ।\nब्राह्मण धाडील श्रीहरी । तुमच्या वसंतपूजेला ॥४८॥\n\nमग काय विचारितां । अवघे हर्षले तत्त्वतां ।\nझाली तयारी हां हां म्हणतां । रुपये शंभर झाले जमा ॥४९॥\n\nसामान सर्व आणिलें । चंदनाचें उटणें केलें ।\nआंत केशर कालविलें । तैसाच आणखी कापुर ॥१५०॥\n\nदोन प्रहरचे समयाला । ब्राह्मण आले शेगांवाला ।\nजे पदक्रम जटेला । जाणत होते विबुध हो ! ॥५१॥\n\nथाटांत वसंतपूजा झाली । ब्राह्मण मंडली आनंदली ।\nदक्षिणा घेऊनी गेली । अन्य ग्रामाकारणें ॥५२॥\n\nसंतांच्या जें मनीं येत । तें तें पुरवी रमानाथ ।\nकमी न पडे यत्किंचित । ऐसा प्रभाव संतांचा ॥५३॥\n\nबंकटलाल प्रतिवर्षी । व्रत हें चालवी अतीहर्षी ।\nअजून परी शेगांवासी । वंशज त्याचे करिती हें ॥५४॥\n\nहा दासगणूविरचित । गजाननविजय नामें ग्रंथ ।\nसाधकासी दावो पथ । विमलशा हरिभक्तीचा ॥१५५॥\n\nश्रीहरिहरार्पणमस्तु ॥ शुभं भवतु ॥\n\n॥ इति श्री गजानन विजय ग्रंथस्य चतुर्थोऽध्यायः समाप्तः ॥",
  "youtube_video_id": "mSRVMHN_SOg"
}