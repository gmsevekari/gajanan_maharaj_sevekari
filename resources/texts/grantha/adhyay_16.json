{
  "title_mr": "अध्याय १६",
  "title_en": "Adhyay 16",
  "adhyay_mr": "॥ श्रीगणेशाय नमः ॥\n\nजयजयाजी परशुधरा । हे जमदग्नीच्या कुमारा ।\nपरशुरामा परमेश्वरा । आतां उपेक्षा करूं नको ॥१॥\n\nतूं सहस्त्रार्जुनातें दंडून । केलें द्विजांचें संरक्षण ।\nब्राह्मणांचा अपमान । सहन झाला नाहीं तुला ॥२॥\n\nआतां मात्र डोळे मिटिसी । कां रे देवा ब्राह्मणांविशीं ? ।\nकाय आहे लागली तुसी । गाढ निद्रा येधवां ॥३॥\n\nम्हणून डोळे मिटूं नका । स्वस्थ ऐसें बसूं नका ।\nआणीबाणीचा प्रसंग देखा । आहे हरी सांप्रत ॥४॥\n\nतुझ्या वशिल्यावांचून । अवघीं कृत्यें आहेत शीण ।\nआर्यसंस्कृतीचें रक्षण । होणें नाहीं तुझ्याविण ॥५॥\n\nगजाननमाया अघटित । कोण जाणें तिजप्रत ।\nमहाराजांचा एक भक्त । पुंडलिक नामें मूंडगांवीं ॥६॥\n\nहा शेगांवची करी वारी । समर्थाविषयीं प्रेम भारी ।\nहमेश त्यांचें चिंतन करी । एकाग्रशा मनानें ॥७॥\n\nत्याच गांवीं भागाबाई । एक ठाकरीण होती पाही ।\nनिष्ठा तिची एक्याही । ठिकाणासीं बसत नसे ॥८॥\n\nती दांभिक होती फार । सदा दंभाचा बाजार ।\nभरवून भोंदी नारीनर । हाच धंदा तियेचा ॥९॥\n\nती बोलली पुंडलिकाला । तुझा जन्म वाया गेला ।\nकां कीं तूं नाहीं केला । सद्गुरु तो आपणांतें ॥१०॥\n\nगजाननाच्या वार्\u200Dया करिसीं । सद्गुरु त्याला मानिसी ।\nपरी त्यानें सांग तुसी । मंत्र कानीं कथिला कां ? ॥११॥\n\nअरे विधीवांचून । गुरु न होत कधीं जाण ।\nशेगांवचा गजानन । वेडापिसा साच असे ॥१२॥\n\nतुझा ताप बरा झाला । म्हणून तूं मानिसी त्याला ।\nया काकतालीयन्यायाला । बळी पुंडलिका पडूं नको ॥१३॥\n\nगिन गिन गणातें हें भजन । पिशापरी आचरण ।\nकोणाचेंही खाई जाण । ऐसा मुळीं भ्रष्ट तो ॥१४॥\n\nम्हणून तुला सांगतें । चाल अंजनगांवातें ।\nकेजाजीच्या शिष्यातें । आपण दोघे गुरु करूं ॥१५॥\n\nउद्यां त्यांचें कीर्तन । अंजनगांवीं असे जाण ।\nतें ऐकावया कारण । उठून जाऊं प्रातःकाळीं ॥१६॥\n\nगुरु असावा महाज्ञानी । चातुर्य-शास्त्र-चिंतामणी ।\nगुरु असावा परमगुणी । भक्तिपथातें दावितां ॥१७॥\n\nयांतील लक्षण एकही । गजाननाच्या नसे ठायीं ।\nम्हणून वेळ न करी कांहीं । चाल अंजनगांवांतें ॥१८॥\n\nतो भोकरे पुंडलिक । होता मनाचा भाविक ।\nभागीच्या भाषणें देख । चित्त त्याचें घोटाळलें ॥१९॥\n\nत्यानें ऐसा विचार केला । उदईक अंजनगांवाला ।\nजाऊं कीर्तन ऐकण्याला । पुढचा विचार पुढें करूं ॥२०॥\n\nऐसा विचार करून । भागीसी बोलला जाण ।\nअंजनगांवालागून । चाल येतों तुझ्यासवें ॥२१॥\n\nदोघांचा विचार झाला । पुंडलिक रात्रीं स्वस्थ निजला ।\nतों तीन प्रहर रात्रीला । काय घडलें तें ऐका ॥२२॥\n\nपुंडलिकाच्या समोर । एक पुरुष दिगंबर ।\nउभा राहिला साचार । थेट समर्थांच्या परी ॥२३॥\n\nपुरुष म्हणे रे पुंडलिका । अंजनगांवासी जातोस कां ? ।\nगुरु करायातें निका । त्या भागीच्या सल्ल्यानें ॥२४॥\n\nजातोस तरी जावें त्वरित । त्याचें नांव काशीनाथ ।\nतेथें जातां फिटेल भ्रांत । तुझी वेड्या निश्चयें ॥२५॥\n\nकानांत कांहीं बोलला । म्हणून कां तो गुरु झाला ।\nलोक कानगोष्टीला । किती तरी करतात ॥२६॥\n\nमग ते एकमेकांचे । काय गुरु होती साचे ।\nनादीं दंभाचाराचे । त्वां पुंडलिका पडूं नये ॥२७॥\n\nतूं इकडे करी कान । मंत्र देतों तुजकारण ।\nगण गण ऐसें बोलून । महाराज स्तब्ध जहाले ॥२८॥\n\nआणखी काय आहे आस । ती मी आज पुरवीन खास ।\nऐसे ऐकतां पुंडलिकास । आनंद अति जाहला ॥२९॥\n\nपाहूं लागला निरखून । स्वप्नीं त्या पुरुषालागून ।\nतों पाहिलें गजानन । शेगांवचे स्वामी पहा ॥३०॥\n\nपुंडलिक म्हणे गुरुराया । पादुका द्या ह्या मला सदया ।\nनित्य पूजा करावया । यावीण आणखी आस नसे ॥३१॥\n\nबरें उद्या दोन प्रहर । दिवस येतां साचार ।\nपादुकांची पूजा कर । ह्या मी दिधल्या घेई तुला ॥३२॥\n\nपादुका त्या घ्यावयाला । स्वप्नीं पुंडलिक उठून बसला ।\nतोंच आली तयाला । साक्षात् जागृति श्रोते हो ॥३३॥\n\nजागा होऊनी सभोंवार । पाहूं लागला साचार ।\nतो कोणीच दिसेना अखेर । नाहीं पत्ता पादुकांचा ॥३४॥\n\nउलगडा कांहीं होईना । संशय मनींचा जाईना ।\nम्हणे स्वामींच्या भाषणा । बाट न लागला आजवरी ॥३५॥\n\nस्वप्नीं येऊन दर्शन । त्यांनीं दिलें मजकारण ।\nकशी भागी ठाकरीण । तेंही स्वप्नीं कथन केलें ॥३६॥\n\nतैसेंच उद्यां दोन प्रहरीं । पादुकांची पूजा करी ।\nऐसें बोलले साक्षात्कारी । त्याचा समजूं काय अर्थ ? ॥३७॥\n\nकिंवा नव्या पादुका करून । म्यां करावें पूजन ।\nऐसें त्यांचें आहे मन । हें कांहीं कळेना ॥३८॥\n\nमी पदींच्या मागितल्या । पादुका त्या होत्या भल्या ।\nत्याच त्यांनीं मसी दिल्या । मग नव्या घेऊं कशास ? ॥३९॥\n\nऐसें नाना तर्क करी । पुंडलिक आपल्या अंतरीं ।\nतों इतक्यांत आली घरीं । भागी ठाकरीण बोलावण्या ॥४०॥\n\nअंजनगांवीं चाल आतां । मोक्ष गुरू करण्याकरितां ।\nदिसूं लागला आहे आतां रस्ता । अरुणोदयाचे प्रकाशें ॥४१॥\n\nपुंडलिक म्हणे भागाबाई । मी कांहीं येत नाहीं ।\nमर्जी असल्यास तूंच जाई । अंजनगांवाकारणें ॥४२॥\n\nमीं जो एकदां गुरु केला । श्रीगजानन महाराजाला ।\nतो न आतां सोडी भला । हाच माझा निश्चय ॥४३॥\n\nतें ऐकतां भागाबाई । अंजनगांवास गेली पाही ।\nआतां मुंडगांवाचें ठाईं । काय झालें तें ऐका ॥४४॥\n\nझ्यामसिंग रजपूत । गेला होता शेगांवांत ।\nदर्शन स्वामींचें घेण्याप्रत । दोन दिवस याच्या आधीं ॥४५॥\n\nतो जेव्हां मूंडगावाला । येण्या परत निघाला ।\nतईं बाळाभाऊला । ऐसें बोलले महाराज ॥४६॥\n\nया पादुका पुंडलिकासी । द्याया देई याच्यापासी ।\nसमर्थ आज्ञा होतां ऐसी । तैसेंच केलें बाळानें ॥४७॥\n\nकरीं घेऊन पादुका । झ्यामसिंगास बोलला देखा ।\nभोकरे जो का पुंडलिका । तुमच्या गांवींचा असे हो ॥४८॥\n\nत्यास ह्या द्या नेऊन । करायासी पूजन ।\nतें झ्यामसिंगें ऐकून । पादुका घेतां जहाला ॥४९॥\n\nझ्यामसिंग आला मुंडगांवांत । तों पुंडलिक भेटला वेशींत ।\nपुसूं लागला त्याप्रत । कुशलवृत्त समर्थांचें ॥५०॥\n\nप्रसाद मला द्यावयासी । कांहीं दिला का तुम्हांपासी ? ।\nहें ऐकतां झ्यामसिंगासी । महदाश्चर्य वाटलें ॥५१॥\n\nसवें घेऊन पुंडलिकाला । झ्यामसिंग घेऊन घरीं गेला ।\nखोदून विचारूं लागला । तूं ऐसें कां विचारिलें ? ॥५२॥\n\nपुंडलिकानें स्वप्नाची । गोष्ट त्याला कथिली साची ।\nती ऐकतां झ्यामसिंगाची । भ्रांति नष्ट झाली हो ॥५३॥\n\nलगेच पादुका काढिल्या । पुंडलिकाच्या हातीं दिल्या ।\nत्याच अजून आहेत भल्या । मुंडगांवांत त्याच्या घरीं ॥५४॥\n\nदोन प्रहरीं पूजन । पुंडलिकानें केलें जाण ।\nमनोभावें करून । त्या प्रसादी पादुकांचें ॥५५॥\n\nपहा श्रोते खरें संत । सांभाळिती आपुलें भक्त ।\nआडमार्गानें किंचित्\u200D । जाऊं न देती तयांला ॥५६॥\n\nनिज भक्ताचे मनोरथ । समर्थ कैसे पुरवितात ।\nतें येईल ध्यानांत । या कथेतें ऐकतां ॥५७॥\n\nएक माध्यंदिन ब्राह्मण । कवर राजाराम म्हणून ।\nहोता धंदा करून । अकोल्यांत सराफीचा ॥५८॥\n\nसोने चांदी भुसार । घेणें देणें साचार ।\nमध्यम प्रतीचा सावकार । हा राजाराम कवर असे ॥५९॥\n\nया राजारामाप्रती । महाराजाची होती भक्ती ।\nम्हणून त्याची संतती । मानूं लागली समर्था ॥६०॥\n\nया कवराकारण । दोन पुत्र होते जाण ।\nगोपाळ त्र्यंबक म्हणून । लव्हांकुशांसारिखे ॥६१॥\n\nकनिष्ठ पुत्र त्र्यंबकाप्रती । भाऊस व्यवहारीं बोलती ।\nतो हैद्राबादेप्रती । गेला डाँक्टरी शिकावया ॥६२॥\n\nलहानपणापासून । भाऊस होतें देवध्यान ।\nम्हणजे त्र्यंबकालागून । हें येथें विसरूं नका ॥६३॥\n\nकांहीं संकट पडल्यावरी । तो समर्थांचा आठव करी ।\nराहून त्या भागानगरीं । मुसा नदीच्या कांठाला ॥६४॥\n\nएवंच भाऊ भक्तिमान । होता लहानपणापासून ।\nत्याचें दैवत गजानन । स्वामी शेगांवग्रामींचें ॥६५॥\n\nतो सुटीमाजीं आला घरीं । इच्छा उपजली अंतरीं ।\nजाऊनिया शेगांवनगरीं । जेवूं घालावें महाराजा ॥६६॥\n\nपदार्थ त्यांच्या आवडीचे । करोनिया सर्व साचे ।\nपरी हें कैसें व्हावयाचें ? । हाच विचार पडला कीं ॥६७॥\n\nभाऊ म्हणे गुरुनाथा । काय तरी करूं आतां ।\nमरून गेली माझी माता । लहानपणींच दयाळा ॥६८॥\n\nघरीं माझें नाही कोणी । एक बंधूची कामिनी ।\nजिचें नांव आहे नानी । स्वभाव तापट तियेचा ॥६९॥\n\nमाझ्या आहे ऐसें मनीं । आपण करावी मेजवानी ।\nआपुल्या आवडीचे करोनी । पदार्थ सारे गुरुराया ! ॥७०॥\n\nभाकरी ती ज्वारीची । कांदा भाजी आंबाड्याची ।\nऊन पिठलें हिरवी मिर्ची । ऐसें तयार करावें ॥७१॥\n\nहे पदार्थ करण्याला । सांगूं कसा मी भावजईला ? ।\nहट्ट एक करण्याला । माता तेंच स्थान असे ॥७२॥\n\nऐसा विचार करीत । भाऊ राहिला निवांत ।\nतों कांहीं कामानिमित्त । नानी आली ते ठायां ॥७३॥\n\nनानी दिराला बोलली । चिंता कशाची लागली ? ।\nमुखश्री ती म्लान झाली । तुमची कशानें ये वेळां ? ॥७४॥\n\nभाऊ वदे दीनवाणी । काय तुला सांगूं वहिनी ? ।\nमाझे जे कां आले मनीं । विचार ते ये वेळां ॥७५॥\n\nपूर्ण सत्तेवांचून । मनोरथ ना होती पूर्ण ।\nम्हणून तुला सांगून । काय करणें आहे गें ॥७६॥\n\nनानी म्हणे त्यावर । सांगून पहा एकवार ।\nतूं माझा धाकटा दीर । मशीं पडदा ठेवूं नये ॥७७॥\n\nज्येष्ठ भ्राता पित्यापरी । तत् कांता माय खरी ।\nमानिली पाहिजे साजिरी । तें तुम्ही जाणतसा ॥७८॥\n\nतें ऐकून भाऊ हंसला । नानीप्रती बोलता झाला ।\nनानी माझ्या मनाला । आज ऐसें वाटतें ॥७९॥\n\nगजाननाच्या आवडीचे । सर्व पदार्थ करून साचे ।\nआहेत मला न्यावयाचे । त्यांना द्याया शेगांवीं ॥८०॥\n\nतें तूं जरी करशील । तरी तुलाही लागेल ।\nपुण्य आणि होईल । काम माझें त्यायोगें ॥८१॥\n\nतें ऐकतां बोले नानी । दिराप्रती हास्यवदनीं ।\nयासाठींच कां हो मनीं । सचिंत तुम्हीं बैसलात ? ॥८२॥\n\nसांगा आहे काय कारणें । मजला स्पष्ट शब्दानें ? ।\nकांहीं ना आपुल्या गेहीं उणें । कृपेनें गजाननाच्या ॥८३॥\n\nमग भाऊनें सर्व कांहीं । निवेदन केलें तिला पाही ।\nतीही लागली लवलाही । आनंदानें स्वयंपाका ॥८४॥\n\nभाजी चून भाकर । हिरव्या मिरच्या ओंजळभर ।\nठेविल्या आणून समोर । आपुल्या त्या दिराच्या ॥८५॥\n\nभाकरी तीन, कांदे तीन । हरभर्\u200Dयाचें चून जाण ।\nलोणी ठेविलें माखून । प्रत्येक त्या भाकरीला ॥८६॥\n\nनानी म्हणाली दिराला । जा आतां शेगांवाला ।\nवेळ थोडका राहिला । आहे पाहा गाडीस ॥८७॥\n\nती गाडी चुकल्यावरी । वाया जाईल तयारी ।\nभोजनाच्या वेळेवरी । गेलांत तरी उपयोग ॥८८॥\n\nऐसेम नानीं बोलतां । भाऊ निघाला तत्त्वतां ।\nपुसूनियां आपुल्या ताता । येतां झाला स्टेशनासी ॥८९॥\n\nतों गाडी बाराची । निघूनियां गेली साची ।\nतेणें चित्तवृत्ति भाऊची । होती झाली शोकाकुल ॥९०॥\n\nअति हिरमोड त्याचा झाला । पाणी आलें लोचनांला ।\nम्हणे महाराज कां हो केला । अव्हेर माझा ये कालीं ? ॥९१॥\n\nमी मुळींच हीन दीन । कोठून घडावें मला पुण्य ? ।\nआम्हां कावळ्यांकारण । लाभ केवीं मानसाचा ॥९२॥\n\nअक्षम्य ऐसी कोणती । चुकी झाली माझ्या हातीं ।\nम्हणून माझी गुरुमूर्ति । गाडी चुकली ये वेळां ? ॥९३॥\n\nहाय हाय हे दुर्दैवा ! । त्वां माझा साधिला दावा ।\nमाझ्या करीं गुरुसेवा । घडूं न दिली आज तूं ॥९४॥\n\nही माझी शिदोरी । ऐशीच आज राहिली जरी ।\nनाहीं करणार भोजन तरी । सत्य सत्य त्रिवाचा ॥९५॥\n\nगुरुराया कृपारासी । नका उपेक्षूं लेंकरासी ।\nही शिदोरी सेवण्यासी । यावें धांवून सत्वर ॥९६॥\n\nथोर आपुला अधिकार । क्षणांत पहातां केदार ।\nमग या या येथवर । कां हो अनमान करितसां ? ॥९७॥\n\nमी न आज्ञा तुम्हां करितों । प्रेमानें हांका मारितों ।\nम्हणूनियां हा न होतो । अपमान तुमचा यत्किंचित् ॥९८॥\n\nतीन घंटे अजून । अवकाश गाडीकारण ।\nतोंवरी आपुलें भोजन । होईल ऐसें वाटतें ॥९९॥\n\nऐसा विचार करीत । तेथेंच बैसला उपोषित ।\nचतुर्थ प्रहरीं शेगांवांत । आला तिहीच्या गाडीनें ॥१००॥\n\nकवर गेला दर्शना । तईं तो योगीराणा ।\nन करितां भोजना । बसला होता आसनीं ॥१॥\n\nनैवेद्याची अतोनात । ताटें होतीं मठांत ।\nपक्वान्नांनीं परिप्लुत । तीं वर्णावी कोठवरी ? ॥२॥\n\nकोणाच्या जिलब्या घीवर । कोणाचा तो मोतीचूर ।\nकोणाची ती नुसती खीर । श्रीखंड पुर्\u200Dया कोणाच्या ॥३॥\n\nपरी त्या नैवेद्याला । समर्थांनीं ना स्पर्श केला ।\nवरच्यावरी ताटाला । बाळा आणून ठेवीं पुढें ॥४॥\n\nआणि म्हणे हें करा ग्रहण । गेला एक वाजून ।\nआपुलें न झाल्या जेवण । प्रसाद भक्तां मिळतो कसा ? ॥५॥\n\nत्यांची ते वाट पाहती । करण्या आपणां विनंति ।\nत्यांची नसे होत छाती । म्हणून मी बोललों ॥६॥\n\nतैं महाराज म्हणती थांब जरा । आग्रह नको करूंस खरा ।\nआज भोजन चौथे प्रहरा । माझें होणार आहे रे ॥७॥\n\nमर्जी असल्यास थांबावें । ना तरी खुशाल जेवावें ।\nनैवेद्य घेऊनि घरा जावें । पर्वा नाही त्याची मला ॥८॥\n\nऐसा प्रकार तेथें झाला । तों इतुक्यांत भाऊ आला ।\nसमर्थ पाहतां आनंदला । भाऊ आपल्या मानसीं ॥९॥\n\nदुरावलेली माय जेवीं । बाळकें दृष्टि पहावी ।\nझालें असे पहा तेवीं । भाऊ कवराकारणें ॥११०॥\n\nसमर्थासी नमस्कार । केला साष्टांग साचार ।\nउभा राहिला जोडोनी कर । वाट पाहत आज्ञेची ॥११॥\n\nत्या भाऊस पाहून । समर्थें केलें हास्यवदन ।\nबरेंच दिलेंस आमंत्रण । ही कां वेळ जेवण्याची ? ॥१२॥\n\nतुझ्या भाकेंत गुंतलों । मी उपोषित राहिलों ।\nनाहीं अजून जेवलों । आण तुझी शिदोरी ॥१३॥\n\nऐसें महाराज बोलतां । हर्षलासे कवर चित्ता ।\nम्हणे काय करूं गुरुनाथा । गाडी चुकली बाराची ॥१४॥\n\nकवरास म्हणे बाळाभाऊ । आतां नको दुःखित होऊं ।\nकाय आणलें आहेस पाहूं ? । समर्थासी जेवावया ॥१५॥\n\nऐसें ऐकतां सत्वरीं । कांदे भाजी भाकरी ।\nकवरानें ठेविल्या समोरी । स्वामी गजाननाच्या ॥१६॥\n\nत्यांतील भाकरी दोन । समर्थें केल्या भक्षण ।\nएकीची तो प्रसाद म्हणून । अवघ्या भक्तां वांटिली ॥१७॥\n\nतो प्रकार पहातां । आश्चर्य झालें समस्तां ।\nकळली स्वामींची योग्यता । खरेच भक्तवत्सल ते ॥१८॥\n\nजेवीं हस्तिनापुरांत । भगवंतानें ठेविला हेत ।\nसोडून पक्वानाप्रत । विदुराच्या हुलग्यांवरी ॥१९॥\n\nतैसेंच येथें आज झालें । आमचें पक्वान्न नाहीं रुचलें ।\nभाकरीवरी गुंतलें । चित्त कवराच्या स्वामींचें ॥१२०॥\n\nभाऊंनीही घेतला । सनर्थप्रसाद शेगांवला ।\nसद्भाव येथें उदेला । तेथें ऐसेंच होणार ॥२१॥\n\nसमर्थ बोलले कवरासी । जा आतां अकोल्यासी ।\nपास होशील पुढचे वर्षी । तूं डाँक्टरी परीक्षेंत ॥२२॥\n\nभाऊ म्हणे गुरुराया । आपुली असूं द्यावी दया ।\nयांविण दुसरें मागावया । मी न आलों ये ठाया ॥२३॥\n\nआपुले हे दिव्य चरण । हेंच माझें धनमान ।\nसर्वदा घडो चिंतन । आपल्या दिव्य मूर्तीचें ॥२४॥\n\nऐसें बोलून अकोल्याला । भाऊ कवर निघून गेला ।\nसमर्थ आपल्या भक्ताला । नुपेक्षिती कधींही ॥२५॥\n\nशेगांवींचा राहणार । तुकाराम शेगोकार ।\nएक होता भाविक नर । कृषिकर्म करीतसे ॥२६॥\n\nघरची गरीबी होती खरी । काम करोनी शेतांतरीं ।\nअस्तमानाचे अवसरीं । दर्शना यावें मठांत ॥२७॥\n\nचिलीम द्यावी भरून । घ्यावें पदाचें दर्शन ।\nकांहीं वेळ बसून । जावें पुन्हां शेतांतें ॥२८॥\n\nऐसा नित्यक्रम तयाचा । बहुत दिवस चालला साचा ।\nघाला विचित्र दैवाचा । तो न कोणा सोडितसे ॥२९॥\n\nजें जें असेल दैवांत । तें तें श्रोते घडून येत ।\nएके दिनीं शेतांत । असतां तुकाराम आपुल्या ॥१३०॥\n\nतों एक आला शिकारी । बंदुक ज्याच्या खांद्यावरी ।\nनेम धरून ससे मारी । छरे घालून बंदुकींत ॥३१॥\n\nती प्रभातीची होती वेळा । सूर्य नुकतां उदयाला ।\nतुकाराम होता बसला । आपल्या शेंती शेकत ॥३२॥\n\nतों त्याच्या मागें कुपाटिला । एक होता बसलेला ।\nससा शुभ्र तोचि पडला । शिकार्\u200Dयाच्या दृष्टीसी ॥३३॥\n\nत्याची शिकार करण्या भली । शिकार्\u200Dयानें आपुली ।\nनेम धरून झाडिली । खांद्यावरील बंदुक ॥३४॥\n\nत्यायोगें ससा मेला । एक छरा लागला ।\nत्या तुकाराम माळ्याला । कानामागें अवचित ॥३५॥\n\nछरा मोठा जोरदार । मस्तकीं शिरला अखेर ।\nथकले अवघे डाँक्टर । प्रयोग करून त्याचेवरी ॥३६॥\n\nकांहीं केल्या निघेना । छरा तो डाँक्टरांना ।\nहोऊं लागल्या यातना । तुकारामासी अतिशय ॥३७॥\n\nमस्तक दुखे अहोरात्र । निद्रा न लागे किंचित ।\nनवस सायास केले बहुत । परी गुण येईना ॥३८॥\n\nऐशाही अवस्थेंत । यावें त्यानें मठांत ।\nएके दिवशीं तो समर्थांचा एक भक्त । ऐसें बोलला तयाला ॥३९॥\n\nडाँक्टर वैद्य सोडा आतां । साधूचिया सेवेपरता ।\nनाहीं उपाय कोणता । उत्तम या जगामध्यें ॥१४०॥\n\nकृपा त्यांची झाल्यास । चुकेल हा तुझा त्रास ।\nझाडीत जा आसपास । या मठाच्या नित्य तूं ॥४१॥\n\nतेव्हां सेवा ही घडेल । पुण्य़ तेंही लाधेल ।\nकृपा झाल्या होशील । त्रासापासून मोकळा ॥४२॥\n\nमात्र आपुल्या पित्यावरी । दांभिकतेनें हें ना करी ।\nशुध्द भाव अंतरीं । सर्वकाळ धरावा ॥४३॥\n\nतें तुकारामासी मानवलें । झाडणें त्यानें सुरूं केलें ।\nअवघ्या मठास ठेविलें । स्वच्छ त्यानें आरशापरी ॥४४॥\n\nऐसीं चौदा वर्षें झालीं । तुकारामाई सेवा भली ।\nतईं गोष्ट घडून आली । ऐशा रीतिं श्रोते हो ॥४५॥\n\nझाडतां झाडतां कानांतून । छरा पडला गळून ।\nजैसी कांती भोकरांतून । दावितां सुटे आंठोळी ॥४६॥\n\nतैसें साच येथें झालें । छरा पडतां थांबलें ।\nदुखावयाचें मस्तक भलें । ऐसा प्रभाव सेवेचा ॥४७॥\n\nही सेवा झाडण्याची । अखेरपर्यंत केली साची ।\nप्रचीतिवीण कवणाची । परमार्थीं न निष्ठा बसे ॥४८॥\n\nती एकदां बसल्यावर । मग मात्र होते स्थिर ।\nसंतसेवा महाथोर । हे भाविक जाणती ॥४९॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nतारक होवो भाविकांप्रत । भवसिंधुमाझारीं ॥१५०॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य षोडशोऽध्यायः समाप्तः ॥",
  "adhyay_en": "Shri Ganeshayanmah! O Parshudhara! O Son of Jamdagni! Jai to You. Please do not ignore me. Not bearing the insult to Brahmins, You killed Sahasrarjun and protected Your Brahmins. But now, You seem to have closed Your eyes to their plight. Are You asleep? Please open your eyes as it is most necessary in the present emergent situation. All actions are useless without Your support. This Aryan culture cannot be preserved without Your help.\n\nMysterious are the actions of Shri Gajanan Maharaj and nobody can predict them. There was one devotee of Shri Gajanan Maharaj at Mundgaon. His name was Pundalik. He used to go to Shegaon regularly on a fixed day every month, and was very much devoted to Shri Gajanan Maharaj , who was a prime deity for him. There was one Bhagabai of the same village, who had a wavering mind and, thus, could not concentrate on anything. In a way she was a great hypocrite and her only business was to befool people. She once said to Pundalik, “Your life is wasted as you could not get any Guru so far. You go to Shegaon frequently and treat Shri Gajanan Maharaj as your Guru. But tell me, has He given you any Guru Mantra (i.e. secret incantation which is whispered in the ear of the devotee by the Guru)? Mind you, one does not become a Guru without proper rituals. In fact this Gajanan of Shegaon is a mad person and you are accepting Him as Guru only because you got relief from fever; it was a mere coincidence and you should not be a victim to that. His chanting of “Gan Gan Ganat Bote”, mad-like behavior, and eating\tfood from anybody's hands, all this confirms that he is a fallen person. So I have come to tell you that we shall all go to Anjangaon and make Kekaji’s disciple as our Guru. Early tomorrow morning, we will go to attend his Kirtan at Anjangaon. Guru should be well read, learned, wise, an expert in all shastras, of high caliber and a guide to help you attain self realization. None of These qualities are visible in your Gajanan, so let us go to Anjangaon.” This talk of Bhagabai disturbed Pundalik, who was a pious man. He gave his consent to her going to Anjangaon the next morning. Pundalik, having decided as above, slept well. In the latter half of the night, he saw a person like Shri Gajanan Maharaj in his dream who said, “Pundalik, you seem to have decided to go to Anjangaon with that Bhagabai for getting a Guru. You may go if you like. His name is Kashinath, and I tell you that you will be completely disappointed on going there. Can a person become a Guru by whispering something in someone’s ear? Many people whisper in one another's ears, does that mean that they became Guru of each other? Pundalik, don't go after hypocrites. Come, listen to me. I will chant a Mantra in your ear.”\n\nSaying so, he whispered , “Gan Gan” and kept quiet. He further told Pundalik to ask for anything and it would be done. At these words, Pundalik felt very happy. He minutely observed the person in the dream and was glad to confirm that He was Shri Gajanan Maharaj of Shegaon. Thereupon Pundalik asked for His ‘Padukas’ to worship and nothing else. Shri Gajanan Maharaj, thereupon, said, “Take these Padukas and worship them tomorrow afternoon.” As Pundalik got up to take the Padukas, he woke up. He looked around and realized that there was nobody and no Padukas. He felt confused, but at the same time knew that the words of Shri Gajanan Maharaj can never go waste. He remembered all that Shri Gajanan Maharaj had said about Bhagabai, and also the instructions to worship the Padukas the next day’s afternoon. If he had to follow the instructions of Shri Gajanan Maharaj , the Padukas were necessary for worship, but he did not have them. He also thought of getting new Padukas prepared for worship, but again remembered that Shri Gajanan Maharaj had given him His own Padukas in the dream. Then why to prepare new ones? While Pundalik was thinking like that, he heard Bhagabai calling him for going to Anjangaon. He refused to go with her saying that he would not accept anybody other than Shri Gajanan Maharaj as his Guru. So Bhagabai went to Anjangaon alone.\n\nNow listen to what happened at Shegaon. Just two days prior to this incident, Zyam Singh Rajput had gone to Shegaon for the Darshan of Shri Gajanan Maharaj . When he was about to leave for Mundgaon, Shri Gajanan Maharaj called Balabhau and told him to send His (of Shri Gajanan Maharaj ) Padukas with Zyam Singh for handing over the same to Pundalik at Mundgaon. Balabhau did so. Zyam Singh took the Padukas and went. At Mundgaon, Zyam Singh met Pundalik at the entrance of the village. He asked Zyam Singh if Shri Gajanan Maharaj sent any Prasad for him. Zyam Singh was surprised. He took him home and asked the reason for his enquiring like that. Pundalik frankly told about his dream, which cleared all the doubts in the mind of Zyam Singh. He immediately handed over the Padukas to Pundalik, and the same are still there with him, at Mundgaon. Pundalik, with great devotion, worshiped those gifted Padukas in the afternoon.From this story it was seen that saints will never allow their devotees to go the wrong way. Now listen to a story which shows how Shri Gajanan Maharaj fulfills the desires of His devotees.\n\nThere was one Rajaram Kavar, a Brahmin at Akola, who was a dealer in gold and silver ornaments. This Rajaram had great faith in Shri Gajanan Maharaj , and so his sons also respected Maharaj. He had two sons named Gopal and Trimbak. Trimbak, the younger, nicknamed as Bhau, was a student of the Medical College at Hyderabad. He was a great believer, right from his childhood, and so in times of any difficulty used to remember Shri Gajanan Maharaj. Thus, he was a devotee of Shri Gajanan Maharaj . He once came home during vacations and wished to offer meals of His liking to Shri Gajanan Maharaj . But how to do it? His mother had died when he was a child, and his brother's wife, named Nani, was hot tempered. So, he prayed to Shri Gajanan Maharaj , “O Maharaj! I wish to offer you the food of your liking: bread, onion, Ambadi curry of Ambadi and green chilies. But how can I tell my sister-in-law to prepare for all this? Only a mother can do everything for her son.”\n\nWhen he was thinking like that, his sister-in-law, Nani, happened to come there, and, looking depressed mood, asked him the reason for his worry. When he hesitated to tell, she said that he should treat his elder brother's wife as a mother and open his mind. These words encouraged him, and he told her that he wanted to go to Shegaon and offer Shri Gajanan Maharaj the food of His liking. She smiled and asked the menu to be prepared. Bhau told her what he wished to offer to Shri Gajanan Maharaj . She happily went to the kitchen, prepared the food and came back with a tiffin containing three breads, with butter on, three onions and Besan. She gave it to Bhau and asked him to hurry to the station and catch the train in time. Bhau then took permission from his father and went to the railway station, but unfortunately missed the 12 O’clock train. He was greatly disappointed and tears began to come from his eyes. He said, “O Maharaj! Why have you disappointed me? I am a small orphan always missing the pleasure of doing punya (Good deed). I am like a crow who cannot reach Maansarovar. Tell me, what is the unpardonable mistake committed by me that made me miss the 12 O'clock train? This is my ill luck and nothing else. But I vow that if this food is not served to You today, I will not eat anything, myself. O Gurudev! Please do not ignore this child of Yours, and come running to accept this food which is especially prepared for You only. You are all powerful, You can reach Kedareshwar in a moment; then why this hesitation to come here? I am not ordering You, but calling You with love, so it does not mean any disrespect to You. There are still three hours for the next train to come, and I think that by that time you will have finished your lunch.” Bhau stayed at the station without eating anything and went to Shegaon by the 3 O'clock train. On reaching Shegaon, Bhau saw that Shri Gajanan Maharaj also had not taken His meals. A lot of thalis (plates) full of all sorts of food were put before him as offerings. They included sweets like jalebi, gheever, motichur, kheer, shrikhand and puri. Balabhau brought and put these plates before Shri Gajanan Maharaj and requested Him to take the food so that the devotees would get the prasad, but He did not touch any of them. Shri Gajanan Maharaj said that He would take His food in the evening and the persons offering this food to Him, may, if they like, wait or go away. Bhau reached there and was immensely happy to see Shri Gajanan Maharaj like a child seeing a long lost mother. Bhau prostrated before Shri Gajanan Maharaj and stood up with folded hands awaiting further orders from his Guru. Looking at Bhau, Maharaj smiled and said , “What sort of invitation is this? Is this the time for taking food? As I was bound by your invitation, I am still without food. Now give it to me immediately.” Bhau was overjoyed at these words and said that the delay in reaching Shegaon was due to his missing the 12 O'clock train. Balabhau then asked Bhau to serve the food to Shri Gajanan Maharaj quickly, without feeling sorry for whatever had happened. Then Balabhau took out the breads, besan, onions and chilies and offered them to Shri Gajanan Maharaj , who ate two breads and gave one as prasad to all devotees. Looking at this, all were surprised to see the love and affection Shri Gajanan Maharaj had for His devotees; it was just like Shri Krishna, who preferred to stay with Vidur and accept the poor food at his place instead of sweets of the Kauravas. Similarly Shri Gajanan Maharaj waited for the bread of Bhau Kavar, declining all the rich food and sweets brought by other devotees. Bhau also took the prasad from Shri Gajanan Maharaj . Wherever there is sincere devotion, such things do happen. Shri Gajanan Maharaj asked Bhau to go back to Akola and blessed that he would pass the medical examination. Bhau replied that he had come only for Maharaj’s blessings, and not to ask anything else. He further said that his wealth were the feet of Shri Gajanan Maharaj , which he would cherish in his mind. Saying so, Bhau Kavar went back to Akola.\n\nThere was a pious person named Tukaram Shegokar at Shegaon. He was a poor agriculturist. After working the whole day on his fields, he used to go to Matth for the darshan of Shri Gajanan Maharaj , and serve Him by filling up His pipe with tobacco and other sundry work. This routine of his continued for many days. Destiny spares nobody, and destined things do happen.\n\nAs usual, one day, Tukaram went to his fields. There came a hunter, with a gun in his hand, in search for rabbits. It was the morning time and Tukaram was sitting in his fields warming himself near a fire. The hunter noticed that there was a white rabbit sitting near a bush behind Tukaram. He took up his gun, aimed at the rabbit and fired. The rabbit was killed, but a small shot hit Tukaram behind the ear and entered his head. Doctors tried, but failed to take it out. As a result of this, he had continuous pain in the head and was not able to get sleep. He then offered vows to God, but did not get any relief. He continued to go the Matth in this condition also. One of the devotees in the Matth advised him to stop taking medicine and start offering sincere service to Shri Gajanan Maharaj , like sweeping the floors of the Matth, to get His blessings, which only would cure him of the ailment. Tukaram agreed and started sweeping the floors daily and kept the Matth clean like mirror. This service of his continued for 14 years; one fine day, while sweeping the floor, the shot which had entered his head, slipped out from his ear and fell down. Suddenly the pain in his head also vanished. This was certainly the result of the service he rendered to Shri Gajanan Maharaj for those 14 years. He continued his service of sweeping the floors of Matth throughout his life. Spiritual belief generally generates from self experience and then it remains firm. The service offered to the saints never go waste. May this Gajanan Vijay Granth prove to be a savior to the devotees in this ocean of life.\n\n\"SHUBHAM BHAVATU\"\nHere ends Chapter Sixteen",
  "youtube_video_id": "8akPinl25EA"
}