{
  "title_mr": "अध्याय १६",
  "title_en": "Adhyay 16",
  "adhyay_mr": "॥ श्रीगणेशाय नमः ॥\n\nजयजयाजी परशुधरा । हे जमदग्नीच्या कुमारा ।\nपरशुरामा परमेश्वरा । आतां उपेक्षा करूं नको ॥१॥\n\nतूं सहस्त्रार्जुनातें दंडून । केलें द्विजांचें संरक्षण ।\nब्राह्मणांचा अपमान । सहन झाला नाहीं तुला ॥२॥\n\nआतां मात्र डोळे मिटिसी । कां रे देवा ब्राह्मणांविशीं ? ।\nकाय आहे लागली तुसी । गाढ निद्रा येधवां ॥३॥\n\nम्हणून डोळे मिटूं नका । स्वस्थ ऐसें बसूं नका ।\nआणीबाणीचा प्रसंग देखा । आहे हरी सांप्रत ॥४॥\n\nतुझ्या वशिल्यावांचून । अवघीं कृत्यें आहेत शीण ।\nआर्यसंस्कृतीचें रक्षण । होणें नाहीं तुझ्याविण ॥५॥\n\nगजाननमाया अघटित । कोण जाणें तिजप्रत ।\nमहाराजांचा एक भक्त । पुंडलिक नामें मूंडगांवीं ॥६॥\n\nहा शेगांवची करी वारी । समर्थाविषयीं प्रेम भारी ।\nहमेश त्यांचें चिंतन करी । एकाग्रशा मनानें ॥७॥\n\nत्याच गांवीं भागाबाई । एक ठाकरीण होती पाही ।\nनिष्ठा तिची एक्याही । ठिकाणासीं बसत नसे ॥८॥\n\nती दांभिक होती फार । सदा दंभाचा बाजार ।\nभरवून भोंदी नारीनर । हाच धंदा तियेचा ॥९॥\n\nती बोलली पुंडलिकाला । तुझा जन्म वाया गेला ।\nकां कीं तूं नाहीं केला । सद्गुरु तो आपणांतें ॥१०॥\n\nगजाननाच्या वार्\u200Dया करिसीं । सद्गुरु त्याला मानिसी ।\nपरी त्यानें सांग तुसी । मंत्र कानीं कथिला कां ? ॥११॥\n\nअरे विधीवांचून । गुरु न होत कधीं जाण ।\nशेगांवचा गजानन । वेडापिसा साच असे ॥१२॥\n\nतुझा ताप बरा झाला । म्हणून तूं मानिसी त्याला ।\nया काकतालीयन्यायाला । बळी पुंडलिका पडूं नको ॥१३॥\n\nगिन गिन गणातें हें भजन । पिशापरी आचरण ।\nकोणाचेंही खाई जाण । ऐसा मुळीं भ्रष्ट तो ॥१४॥\n\nम्हणून तुला सांगतें । चाल अंजनगांवातें ।\nकेजाजीच्या शिष्यातें । आपण दोघे गुरु करूं ॥१५॥\n\nउद्यां त्यांचें कीर्तन । अंजनगांवीं असे जाण ।\nतें ऐकावया कारण । उठून जाऊं प्रातःकाळीं ॥१६॥\n\nगुरु असावा महाज्ञानी । चातुर्य-शास्त्र-चिंतामणी ।\nगुरु असावा परमगुणी । भक्तिपथातें दावितां ॥१७॥\n\nयांतील लक्षण एकही । गजाननाच्या नसे ठायीं ।\nम्हणून वेळ न करी कांहीं । चाल अंजनगांवांतें ॥१८॥\n\nतो भोकरे पुंडलिक । होता मनाचा भाविक ।\nभागीच्या भाषणें देख । चित्त त्याचें घोटाळलें ॥१९॥\n\nत्यानें ऐसा विचार केला । उदईक अंजनगांवाला ।\nजाऊं कीर्तन ऐकण्याला । पुढचा विचार पुढें करूं ॥२०॥\n\nऐसा विचार करून । भागीसी बोलला जाण ।\nअंजनगांवालागून । चाल येतों तुझ्यासवें ॥२१॥\n\nदोघांचा विचार झाला । पुंडलिक रात्रीं स्वस्थ निजला ।\nतों तीन प्रहर रात्रीला । काय घडलें तें ऐका ॥२२॥\n\nपुंडलिकाच्या समोर । एक पुरुष दिगंबर ।\nउभा राहिला साचार । थेट समर्थांच्या परी ॥२३॥\n\nपुरुष म्हणे रे पुंडलिका । अंजनगांवासी जातोस कां ? ।\nगुरु करायातें निका । त्या भागीच्या सल्ल्यानें ॥२४॥\n\nजातोस तरी जावें त्वरित । त्याचें नांव काशीनाथ ।\nतेथें जातां फिटेल भ्रांत । तुझी वेड्या निश्चयें ॥२५॥\n\nकानांत कांहीं बोलला । म्हणून कां तो गुरु झाला ।\nलोक कानगोष्टीला । किती तरी करतात ॥२६॥\n\nमग ते एकमेकांचे । काय गुरु होती साचे ।\nनादीं दंभाचाराचे । त्वां पुंडलिका पडूं नये ॥२७॥\n\nतूं इकडे करी कान । मंत्र देतों तुजकारण ।\nगण गण ऐसें बोलून । महाराज स्तब्ध जहाले ॥२८॥\n\nआणखी काय आहे आस । ती मी आज पुरवीन खास ।\nऐसे ऐकतां पुंडलिकास । आनंद अति जाहला ॥२९॥\n\nपाहूं लागला निरखून । स्वप्नीं त्या पुरुषालागून ।\nतों पाहिलें गजानन । शेगांवचे स्वामी पहा ॥३०॥\n\nपुंडलिक म्हणे गुरुराया । पादुका द्या ह्या मला सदया ।\nनित्य पूजा करावया । यावीण आणखी आस नसे ॥३१॥\n\nबरें उद्या दोन प्रहर । दिवस येतां साचार ।\nपादुकांची पूजा कर । ह्या मी दिधल्या घेई तुला ॥३२॥\n\nपादुका त्या घ्यावयाला । स्वप्नीं पुंडलिक उठून बसला ।\nतोंच आली तयाला । साक्षात् जागृति श्रोते हो ॥३३॥\n\nजागा होऊनी सभोंवार । पाहूं लागला साचार ।\nतो कोणीच दिसेना अखेर । नाहीं पत्ता पादुकांचा ॥३४॥\n\nउलगडा कांहीं होईना । संशय मनींचा जाईना ।\nम्हणे स्वामींच्या भाषणा । बाट न लागला आजवरी ॥३५॥\n\nस्वप्नीं येऊन दर्शन । त्यांनीं दिलें मजकारण ।\nकशी भागी ठाकरीण । तेंही स्वप्नीं कथन केलें ॥३६॥\n\nतैसेंच उद्यां दोन प्रहरीं । पादुकांची पूजा करी ।\nऐसें बोलले साक्षात्कारी । त्याचा समजूं काय अर्थ ? ॥३७॥\n\nकिंवा नव्या पादुका करून । म्यां करावें पूजन ।\nऐसें त्यांचें आहे मन । हें कांहीं कळेना ॥३८॥\n\nमी पदींच्या मागितल्या । पादुका त्या होत्या भल्या ।\nत्याच त्यांनीं मसी दिल्या । मग नव्या घेऊं कशास ? ॥३९॥\n\nऐसें नाना तर्क करी । पुंडलिक आपल्या अंतरीं ।\nतों इतक्यांत आली घरीं । भागी ठाकरीण बोलावण्या ॥४०॥\n\nअंजनगांवीं चाल आतां । मोक्ष गुरू करण्याकरितां ।\nदिसूं लागला आहे आतां रस्ता । अरुणोदयाचे प्रकाशें ॥४१॥\n\nपुंडलिक म्हणे भागाबाई । मी कांहीं येत नाहीं ।\nमर्जी असल्यास तूंच जाई । अंजनगांवाकारणें ॥४२॥\n\nमीं जो एकदां गुरु केला । श्रीगजानन महाराजाला ।\nतो न आतां सोडी भला । हाच माझा निश्चय ॥४३॥\n\nतें ऐकतां भागाबाई । अंजनगांवास गेली पाही ।\nआतां मुंडगांवाचें ठाईं । काय झालें तें ऐका ॥४४॥\n\nझ्यामसिंग रजपूत । गेला होता शेगांवांत ।\nदर्शन स्वामींचें घेण्याप्रत । दोन दिवस याच्या आधीं ॥४५॥\n\nतो जेव्हां मूंडगावाला । येण्या परत निघाला ।\nतईं बाळाभाऊला । ऐसें बोलले महाराज ॥४६॥\n\nया पादुका पुंडलिकासी । द्याया देई याच्यापासी ।\nसमर्थ आज्ञा होतां ऐसी । तैसेंच केलें बाळानें ॥४७॥\n\nकरीं घेऊन पादुका । झ्यामसिंगास बोलला देखा ।\nभोकरे जो का पुंडलिका । तुमच्या गांवींचा असे हो ॥४८॥\n\nत्यास ह्या द्या नेऊन । करायासी पूजन ।\nतें झ्यामसिंगें ऐकून । पादुका घेतां जहाला ॥४९॥\n\nझ्यामसिंग आला मुंडगांवांत । तों पुंडलिक भेटला वेशींत ।\nपुसूं लागला त्याप्रत । कुशलवृत्त समर्थांचें ॥५०॥\n\nप्रसाद मला द्यावयासी । कांहीं दिला का तुम्हांपासी ? ।\nहें ऐकतां झ्यामसिंगासी । महदाश्चर्य वाटलें ॥५१॥\n\nसवें घेऊन पुंडलिकाला । झ्यामसिंग घेऊन घरीं गेला ।\nखोदून विचारूं लागला । तूं ऐसें कां विचारिलें ? ॥५२॥\n\nपुंडलिकानें स्वप्नाची । गोष्ट त्याला कथिली साची ।\nती ऐकतां झ्यामसिंगाची । भ्रांति नष्ट झाली हो ॥५३॥\n\nलगेच पादुका काढिल्या । पुंडलिकाच्या हातीं दिल्या ।\nत्याच अजून आहेत भल्या । मुंडगांवांत त्याच्या घरीं ॥५४॥\n\nदोन प्रहरीं पूजन । पुंडलिकानें केलें जाण ।\nमनोभावें करून । त्या प्रसादी पादुकांचें ॥५५॥\n\nपहा श्रोते खरें संत । सांभाळिती आपुलें भक्त ।\nआडमार्गानें किंचित्\u200D । जाऊं न देती तयांला ॥५६॥\n\nनिज भक्ताचे मनोरथ । समर्थ कैसे पुरवितात ।\nतें येईल ध्यानांत । या कथेतें ऐकतां ॥५७॥\n\nएक माध्यंदिन ब्राह्मण । कवर राजाराम म्हणून ।\nहोता धंदा करून । अकोल्यांत सराफीचा ॥५८॥\n\nसोने चांदी भुसार । घेणें देणें साचार ।\nमध्यम प्रतीचा सावकार । हा राजाराम कवर असे ॥५९॥\n\nया राजारामाप्रती । महाराजाची होती भक्ती ।\nम्हणून त्याची संतती । मानूं लागली समर्था ॥६०॥\n\nया कवराकारण । दोन पुत्र होते जाण ।\nगोपाळ त्र्यंबक म्हणून । लव्हांकुशांसारिखे ॥६१॥\n\nकनिष्ठ पुत्र त्र्यंबकाप्रती । भाऊस व्यवहारीं बोलती ।\nतो हैद्राबादेप्रती । गेला डाँक्टरी शिकावया ॥६२॥\n\nलहानपणापासून । भाऊस होतें देवध्यान ।\nम्हणजे त्र्यंबकालागून । हें येथें विसरूं नका ॥६३॥\n\nकांहीं संकट पडल्यावरी । तो समर्थांचा आठव करी ।\nराहून त्या भागानगरीं । मुसा नदीच्या कांठाला ॥६४॥\n\nएवंच भाऊ भक्तिमान । होता लहानपणापासून ।\nत्याचें दैवत गजानन । स्वामी शेगांवग्रामींचें ॥६५॥\n\nतो सुटीमाजीं आला घरीं । इच्छा उपजली अंतरीं ।\nजाऊनिया शेगांवनगरीं । जेवूं घालावें महाराजा ॥६६॥\n\nपदार्थ त्यांच्या आवडीचे । करोनिया सर्व साचे ।\nपरी हें कैसें व्हावयाचें ? । हाच विचार पडला कीं ॥६७॥\n\nभाऊ म्हणे गुरुनाथा । काय तरी करूं आतां ।\nमरून गेली माझी माता । लहानपणींच दयाळा ॥६८॥\n\nघरीं माझें नाही कोणी । एक बंधूची कामिनी ।\nजिचें नांव आहे नानी । स्वभाव तापट तियेचा ॥६९॥\n\nमाझ्या आहे ऐसें मनीं । आपण करावी मेजवानी ।\nआपुल्या आवडीचे करोनी । पदार्थ सारे गुरुराया ! ॥७०॥\n\nभाकरी ती ज्वारीची । कांदा भाजी आंबाड्याची ।\nऊन पिठलें हिरवी मिर्ची । ऐसें तयार करावें ॥७१॥\n\nहे पदार्थ करण्याला । सांगूं कसा मी भावजईला ? ।\nहट्ट एक करण्याला । माता तेंच स्थान असे ॥७२॥\n\nऐसा विचार करीत । भाऊ राहिला निवांत ।\nतों कांहीं कामानिमित्त । नानी आली ते ठायां ॥७३॥\n\nनानी दिराला बोलली । चिंता कशाची लागली ? ।\nमुखश्री ती म्लान झाली । तुमची कशानें ये वेळां ? ॥७४॥\n\nभाऊ वदे दीनवाणी । काय तुला सांगूं वहिनी ? ।\nमाझे जे कां आले मनीं । विचार ते ये वेळां ॥७५॥\n\nपूर्ण सत्तेवांचून । मनोरथ ना होती पूर्ण ।\nम्हणून तुला सांगून । काय करणें आहे गें ॥७६॥\n\nनानी म्हणे त्यावर । सांगून पहा एकवार ।\nतूं माझा धाकटा दीर । मशीं पडदा ठेवूं नये ॥७७॥\n\nज्येष्ठ भ्राता पित्यापरी । तत् कांता माय खरी ।\nमानिली पाहिजे साजिरी । तें तुम्ही जाणतसा ॥७८॥\n\nतें ऐकून भाऊ हंसला । नानीप्रती बोलता झाला ।\nनानी माझ्या मनाला । आज ऐसें वाटतें ॥७९॥\n\nगजाननाच्या आवडीचे । सर्व पदार्थ करून साचे ।\nआहेत मला न्यावयाचे । त्यांना द्याया शेगांवीं ॥८०॥\n\nतें तूं जरी करशील । तरी तुलाही लागेल ।\nपुण्य आणि होईल । काम माझें त्यायोगें ॥८१॥\n\nतें ऐकतां बोले नानी । दिराप्रती हास्यवदनीं ।\nयासाठींच कां हो मनीं । सचिंत तुम्हीं बैसलात ? ॥८२॥\n\nसांगा आहे काय कारणें । मजला स्पष्ट शब्दानें ? ।\nकांहीं ना आपुल्या गेहीं उणें । कृपेनें गजाननाच्या ॥८३॥\n\nमग भाऊनें सर्व कांहीं । निवेदन केलें तिला पाही ।\nतीही लागली लवलाही । आनंदानें स्वयंपाका ॥८४॥\n\nभाजी चून भाकर । हिरव्या मिरच्या ओंजळभर ।\nठेविल्या आणून समोर । आपुल्या त्या दिराच्या ॥८५॥\n\nभाकरी तीन, कांदे तीन । हरभर्\u200Dयाचें चून जाण ।\nलोणी ठेविलें माखून । प्रत्येक त्या भाकरीला ॥८६॥\n\nनानी म्हणाली दिराला । जा आतां शेगांवाला ।\nवेळ थोडका राहिला । आहे पाहा गाडीस ॥८७॥\n\nती गाडी चुकल्यावरी । वाया जाईल तयारी ।\nभोजनाच्या वेळेवरी । गेलांत तरी उपयोग ॥८८॥\n\nऐसेम नानीं बोलतां । भाऊ निघाला तत्त्वतां ।\nपुसूनियां आपुल्या ताता । येतां झाला स्टेशनासी ॥८९॥\n\nतों गाडी बाराची । निघूनियां गेली साची ।\nतेणें चित्तवृत्ति भाऊची । होती झाली शोकाकुल ॥९०॥\n\nअति हिरमोड त्याचा झाला । पाणी आलें लोचनांला ।\nम्हणे महाराज कां हो केला । अव्हेर माझा ये कालीं ? ॥९१॥\n\nमी मुळींच हीन दीन । कोठून घडावें मला पुण्य ? ।\nआम्हां कावळ्यांकारण । लाभ केवीं मानसाचा ॥९२॥\n\nअक्षम्य ऐसी कोणती । चुकी झाली माझ्या हातीं ।\nम्हणून माझी गुरुमूर्ति । गाडी चुकली ये वेळां ? ॥९३॥\n\nहाय हाय हे दुर्दैवा ! । त्वां माझा साधिला दावा ।\nमाझ्या करीं गुरुसेवा । घडूं न दिली आज तूं ॥९४॥\n\nही माझी शिदोरी । ऐशीच आज राहिली जरी ।\nनाहीं करणार भोजन तरी । सत्य सत्य त्रिवाचा ॥९५॥\n\nगुरुराया कृपारासी । नका उपेक्षूं लेंकरासी ।\nही शिदोरी सेवण्यासी । यावें धांवून सत्वर ॥९६॥\n\nथोर आपुला अधिकार । क्षणांत पहातां केदार ।\nमग या या येथवर । कां हो अनमान करितसां ? ॥९७॥\n\nमी न आज्ञा तुम्हां करितों । प्रेमानें हांका मारितों ।\nम्हणूनियां हा न होतो । अपमान तुमचा यत्किंचित् ॥९८॥\n\nतीन घंटे अजून । अवकाश गाडीकारण ।\nतोंवरी आपुलें भोजन । होईल ऐसें वाटतें ॥९९॥\n\nऐसा विचार करीत । तेथेंच बैसला उपोषित ।\nचतुर्थ प्रहरीं शेगांवांत । आला तिहीच्या गाडीनें ॥१००॥\n\nकवर गेला दर्शना । तईं तो योगीराणा ।\nन करितां भोजना । बसला होता आसनीं ॥१॥\n\nनैवेद्याची अतोनात । ताटें होतीं मठांत ।\nपक्वान्नांनीं परिप्लुत । तीं वर्णावी कोठवरी ? ॥२॥\n\nकोणाच्या जिलब्या घीवर । कोणाचा तो मोतीचूर ।\nकोणाची ती नुसती खीर । श्रीखंड पुर्\u200Dया कोणाच्या ॥३॥\n\nपरी त्या नैवेद्याला । समर्थांनीं ना स्पर्श केला ।\nवरच्यावरी ताटाला । बाळा आणून ठेवीं पुढें ॥४॥\n\nआणि म्हणे हें करा ग्रहण । गेला एक वाजून ।\nआपुलें न झाल्या जेवण । प्रसाद भक्तां मिळतो कसा ? ॥५॥\n\nत्यांची ते वाट पाहती । करण्या आपणां विनंति ।\nत्यांची नसे होत छाती । म्हणून मी बोललों ॥६॥\n\nतैं महाराज म्हणती थांब जरा । आग्रह नको करूंस खरा ।\nआज भोजन चौथे प्रहरा । माझें होणार आहे रे ॥७॥\n\nमर्जी असल्यास थांबावें । ना तरी खुशाल जेवावें ।\nनैवेद्य घेऊनि घरा जावें । पर्वा नाही त्याची मला ॥८॥\n\nऐसा प्रकार तेथें झाला । तों इतुक्यांत भाऊ आला ।\nसमर्थ पाहतां आनंदला । भाऊ आपल्या मानसीं ॥९॥\n\nदुरावलेली माय जेवीं । बाळकें दृष्टि पहावी ।\nझालें असे पहा तेवीं । भाऊ कवराकारणें ॥११०॥\n\nसमर्थासी नमस्कार । केला साष्टांग साचार ।\nउभा राहिला जोडोनी कर । वाट पाहत आज्ञेची ॥११॥\n\nत्या भाऊस पाहून । समर्थें केलें हास्यवदन ।\nबरेंच दिलेंस आमंत्रण । ही कां वेळ जेवण्याची ? ॥१२॥\n\nतुझ्या भाकेंत गुंतलों । मी उपोषित राहिलों ।\nनाहीं अजून जेवलों । आण तुझी शिदोरी ॥१३॥\n\nऐसें महाराज बोलतां । हर्षलासे कवर चित्ता ।\nम्हणे काय करूं गुरुनाथा । गाडी चुकली बाराची ॥१४॥\n\nकवरास म्हणे बाळाभाऊ । आतां नको दुःखित होऊं ।\nकाय आणलें आहेस पाहूं ? । समर्थासी जेवावया ॥१५॥\n\nऐसें ऐकतां सत्वरीं । कांदे भाजी भाकरी ।\nकवरानें ठेविल्या समोरी । स्वामी गजाननाच्या ॥१६॥\n\nत्यांतील भाकरी दोन । समर्थें केल्या भक्षण ।\nएकीची तो प्रसाद म्हणून । अवघ्या भक्तां वांटिली ॥१७॥\n\nतो प्रकार पहातां । आश्चर्य झालें समस्तां ।\nकळली स्वामींची योग्यता । खरेच भक्तवत्सल ते ॥१८॥\n\nजेवीं हस्तिनापुरांत । भगवंतानें ठेविला हेत ।\nसोडून पक्वानाप्रत । विदुराच्या हुलग्यांवरी ॥१९॥\n\nतैसेंच येथें आज झालें । आमचें पक्वान्न नाहीं रुचलें ।\nभाकरीवरी गुंतलें । चित्त कवराच्या स्वामींचें ॥१२०॥\n\nभाऊंनीही घेतला । सनर्थप्रसाद शेगांवला ।\nसद्भाव येथें उदेला । तेथें ऐसेंच होणार ॥२१॥\n\nसमर्थ बोलले कवरासी । जा आतां अकोल्यासी ।\nपास होशील पुढचे वर्षी । तूं डाँक्टरी परीक्षेंत ॥२२॥\n\nभाऊ म्हणे गुरुराया । आपुली असूं द्यावी दया ।\nयांविण दुसरें मागावया । मी न आलों ये ठाया ॥२३॥\n\nआपुले हे दिव्य चरण । हेंच माझें धनमान ।\nसर्वदा घडो चिंतन । आपल्या दिव्य मूर्तीचें ॥२४॥\n\nऐसें बोलून अकोल्याला । भाऊ कवर निघून गेला ।\nसमर्थ आपल्या भक्ताला । नुपेक्षिती कधींही ॥२५॥\n\nशेगांवींचा राहणार । तुकाराम शेगोकार ।\nएक होता भाविक नर । कृषिकर्म करीतसे ॥२६॥\n\nघरची गरीबी होती खरी । काम करोनी शेतांतरीं ।\nअस्तमानाचे अवसरीं । दर्शना यावें मठांत ॥२७॥\n\nचिलीम द्यावी भरून । घ्यावें पदाचें दर्शन ।\nकांहीं वेळ बसून । जावें पुन्हां शेतांतें ॥२८॥\n\nऐसा नित्यक्रम तयाचा । बहुत दिवस चालला साचा ।\nघाला विचित्र दैवाचा । तो न कोणा सोडितसे ॥२९॥\n\nजें जें असेल दैवांत । तें तें श्रोते घडून येत ।\nएके दिनीं शेतांत । असतां तुकाराम आपुल्या ॥१३०॥\n\nतों एक आला शिकारी । बंदुक ज्याच्या खांद्यावरी ।\nनेम धरून ससे मारी । छरे घालून बंदुकींत ॥३१॥\n\nती प्रभातीची होती वेळा । सूर्य नुकतां उदयाला ।\nतुकाराम होता बसला । आपल्या शेंती शेकत ॥३२॥\n\nतों त्याच्या मागें कुपाटिला । एक होता बसलेला ।\nससा शुभ्र तोचि पडला । शिकार्\u200Dयाच्या दृष्टीसी ॥३३॥\n\nत्याची शिकार करण्या भली । शिकार्\u200Dयानें आपुली ।\nनेम धरून झाडिली । खांद्यावरील बंदुक ॥३४॥\n\nत्यायोगें ससा मेला । एक छरा लागला ।\nत्या तुकाराम माळ्याला । कानामागें अवचित ॥३५॥\n\nछरा मोठा जोरदार । मस्तकीं शिरला अखेर ।\nथकले अवघे डाँक्टर । प्रयोग करून त्याचेवरी ॥३६॥\n\nकांहीं केल्या निघेना । छरा तो डाँक्टरांना ।\nहोऊं लागल्या यातना । तुकारामासी अतिशय ॥३७॥\n\nमस्तक दुखे अहोरात्र । निद्रा न लागे किंचित ।\nनवस सायास केले बहुत । परी गुण येईना ॥३८॥\n\nऐशाही अवस्थेंत । यावें त्यानें मठांत ।\nएके दिवशीं तो समर्थांचा एक भक्त । ऐसें बोलला तयाला ॥३९॥\n\nडाँक्टर वैद्य सोडा आतां । साधूचिया सेवेपरता ।\nनाहीं उपाय कोणता । उत्तम या जगामध्यें ॥१४०॥\n\nकृपा त्यांची झाल्यास । चुकेल हा तुझा त्रास ।\nझाडीत जा आसपास । या मठाच्या नित्य तूं ॥४१॥\n\nतेव्हां सेवा ही घडेल । पुण्य़ तेंही लाधेल ।\nकृपा झाल्या होशील । त्रासापासून मोकळा ॥४२॥\n\nमात्र आपुल्या पित्यावरी । दांभिकतेनें हें ना करी ।\nशुध्द भाव अंतरीं । सर्वकाळ धरावा ॥४३॥\n\nतें तुकारामासी मानवलें । झाडणें त्यानें सुरूं केलें ।\nअवघ्या मठास ठेविलें । स्वच्छ त्यानें आरशापरी ॥४४॥\n\nऐसीं चौदा वर्षें झालीं । तुकारामाई सेवा भली ।\nतईं गोष्ट घडून आली । ऐशा रीतिं श्रोते हो ॥४५॥\n\nझाडतां झाडतां कानांतून । छरा पडला गळून ।\nजैसी कांती भोकरांतून । दावितां सुटे आंठोळी ॥४६॥\n\nतैसें साच येथें झालें । छरा पडतां थांबलें ।\nदुखावयाचें मस्तक भलें । ऐसा प्रभाव सेवेचा ॥४७॥\n\nही सेवा झाडण्याची । अखेरपर्यंत केली साची ।\nप्रचीतिवीण कवणाची । परमार्थीं न निष्ठा बसे ॥४८॥\n\nती एकदां बसल्यावर । मग मात्र होते स्थिर ।\nसंतसेवा महाथोर । हे भाविक जाणती ॥४९॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nतारक होवो भाविकांप्रत । भवसिंधुमाझारीं ॥१५०॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य षोडशोऽध्यायः समाप्तः ॥",
  "adhyay_en": "॥ श्रीगणेशाय नमः ॥\n\nजयजयाजी परशुधरा । हे जमदग्नीच्या कुमारा ।\nपरशुरामा परमेश्वरा । आतां उपेक्षा करूं नको ॥१॥\n\nतूं सहस्त्रार्जुनातें दंडून । केलें द्विजांचें संरक्षण ।\nब्राह्मणांचा अपमान । सहन झाला नाहीं तुला ॥२॥\n\nआतां मात्र डोळे मिटिसी । कां रे देवा ब्राह्मणांविशीं ? ।\nकाय आहे लागली तुसी । गाढ निद्रा येधवां ॥३॥\n\nम्हणून डोळे मिटूं नका । स्वस्थ ऐसें बसूं नका ।\nआणीबाणीचा प्रसंग देखा । आहे हरी सांप्रत ॥४॥\n\nतुझ्या वशिल्यावांचून । अवघीं कृत्यें आहेत शीण ।\nआर्यसंस्कृतीचें रक्षण । होणें नाहीं तुझ्याविण ॥५॥\n\nगजाननमाया अघटित । कोण जाणें तिजप्रत ।\nमहाराजांचा एक भक्त । पुंडलिक नामें मूंडगांवीं ॥६॥\n\nहा शेगांवची करी वारी । समर्थाविषयीं प्रेम भारी ।\nहमेश त्यांचें चिंतन करी । एकाग्रशा मनानें ॥७॥\n\nत्याच गांवीं भागाबाई । एक ठाकरीण होती पाही ।\nनिष्ठा तिची एक्याही । ठिकाणासीं बसत नसे ॥८॥\n\nती दांभिक होती फार । सदा दंभाचा बाजार ।\nभरवून भोंदी नारीनर । हाच धंदा तियेचा ॥९॥\n\nती बोलली पुंडलिकाला । तुझा जन्म वाया गेला ।\nकां कीं तूं नाहीं केला । सद्गुरु तो आपणांतें ॥१०॥\n\nगजाननाच्या वार्\u200Dया करिसीं । सद्गुरु त्याला मानिसी ।\nपरी त्यानें सांग तुसी । मंत्र कानीं कथिला कां ? ॥११॥\n\nअरे विधीवांचून । गुरु न होत कधीं जाण ।\nशेगांवचा गजानन । वेडापिसा साच असे ॥१२॥\n\nतुझा ताप बरा झाला । म्हणून तूं मानिसी त्याला ।\nया काकतालीयन्यायाला । बळी पुंडलिका पडूं नको ॥१३॥\n\nगिन गिन गणातें हें भजन । पिशापरी आचरण ।\nकोणाचेंही खाई जाण । ऐसा मुळीं भ्रष्ट तो ॥१४॥\n\nम्हणून तुला सांगतें । चाल अंजनगांवातें ।\nकेजाजीच्या शिष्यातें । आपण दोघे गुरु करूं ॥१५॥\n\nउद्यां त्यांचें कीर्तन । अंजनगांवीं असे जाण ।\nतें ऐकावया कारण । उठून जाऊं प्रातःकाळीं ॥१६॥\n\nगुरु असावा महाज्ञानी । चातुर्य-शास्त्र-चिंतामणी ।\nगुरु असावा परमगुणी । भक्तिपथातें दावितां ॥१७॥\n\nयांतील लक्षण एकही । गजाननाच्या नसे ठायीं ।\nम्हणून वेळ न करी कांहीं । चाल अंजनगांवांतें ॥१८॥\n\nतो भोकरे पुंडलिक । होता मनाचा भाविक ।\nभागीच्या भाषणें देख । चित्त त्याचें घोटाळलें ॥१९॥\n\nत्यानें ऐसा विचार केला । उदईक अंजनगांवाला ।\nजाऊं कीर्तन ऐकण्याला । पुढचा विचार पुढें करूं ॥२०॥\n\nऐसा विचार करून । भागीसी बोलला जाण ।\nअंजनगांवालागून । चाल येतों तुझ्यासवें ॥२१॥\n\nदोघांचा विचार झाला । पुंडलिक रात्रीं स्वस्थ निजला ।\nतों तीन प्रहर रात्रीला । काय घडलें तें ऐका ॥२२॥\n\nपुंडलिकाच्या समोर । एक पुरुष दिगंबर ।\nउभा राहिला साचार । थेट समर्थांच्या परी ॥२३॥\n\nपुरुष म्हणे रे पुंडलिका । अंजनगांवासी जातोस कां ? ।\nगुरु करायातें निका । त्या भागीच्या सल्ल्यानें ॥२४॥\n\nजातोस तरी जावें त्वरित । त्याचें नांव काशीनाथ ।\nतेथें जातां फिटेल भ्रांत । तुझी वेड्या निश्चयें ॥२५॥\n\nकानांत कांहीं बोलला । म्हणून कां तो गुरु झाला ।\nलोक कानगोष्टीला । किती तरी करतात ॥२६॥\n\nमग ते एकमेकांचे । काय गुरु होती साचे ।\nनादीं दंभाचाराचे । त्वां पुंडलिका पडूं नये ॥२७॥\n\nतूं इकडे करी कान । मंत्र देतों तुजकारण ।\nगण गण ऐसें बोलून । महाराज स्तब्ध जहाले ॥२८॥\n\nआणखी काय आहे आस । ती मी आज पुरवीन खास ।\nऐसे ऐकतां पुंडलिकास । आनंद अति जाहला ॥२९॥\n\nपाहूं लागला निरखून । स्वप्नीं त्या पुरुषालागून ।\nतों पाहिलें गजानन । शेगांवचे स्वामी पहा ॥३०॥\n\nपुंडलिक म्हणे गुरुराया । पादुका द्या ह्या मला सदया ।\nनित्य पूजा करावया । यावीण आणखी आस नसे ॥३१॥\n\nबरें उद्या दोन प्रहर । दिवस येतां साचार ।\nपादुकांची पूजा कर । ह्या मी दिधल्या घेई तुला ॥३२॥\n\nपादुका त्या घ्यावयाला । स्वप्नीं पुंडलिक उठून बसला ।\nतोंच आली तयाला । साक्षात् जागृति श्रोते हो ॥३३॥\n\nजागा होऊनी सभोंवार । पाहूं लागला साचार ।\nतो कोणीच दिसेना अखेर । नाहीं पत्ता पादुकांचा ॥३४॥\n\nउलगडा कांहीं होईना । संशय मनींचा जाईना ।\nम्हणे स्वामींच्या भाषणा । बाट न लागला आजवरी ॥३५॥\n\nस्वप्नीं येऊन दर्शन । त्यांनीं दिलें मजकारण ।\nकशी भागी ठाकरीण । तेंही स्वप्नीं कथन केलें ॥३६॥\n\nतैसेंच उद्यां दोन प्रहरीं । पादुकांची पूजा करी ।\nऐसें बोलले साक्षात्कारी । त्याचा समजूं काय अर्थ ? ॥३७॥\n\nकिंवा नव्या पादुका करून । म्यां करावें पूजन ।\nऐसें त्यांचें आहे मन । हें कांहीं कळेना ॥३८॥\n\nमी पदींच्या मागितल्या । पादुका त्या होत्या भल्या ।\nत्याच त्यांनीं मसी दिल्या । मग नव्या घेऊं कशास ? ॥३९॥\n\nऐसें नाना तर्क करी । पुंडलिक आपल्या अंतरीं ।\nतों इतक्यांत आली घरीं । भागी ठाकरीण बोलावण्या ॥४०॥\n\nअंजनगांवीं चाल आतां । मोक्ष गुरू करण्याकरितां ।\nदिसूं लागला आहे आतां रस्ता । अरुणोदयाचे प्रकाशें ॥४१॥\n\nपुंडलिक म्हणे भागाबाई । मी कांहीं येत नाहीं ।\nमर्जी असल्यास तूंच जाई । अंजनगांवाकारणें ॥४२॥\n\nमीं जो एकदां गुरु केला । श्रीगजानन महाराजाला ।\nतो न आतां सोडी भला । हाच माझा निश्चय ॥४३॥\n\nतें ऐकतां भागाबाई । अंजनगांवास गेली पाही ।\nआतां मुंडगांवाचें ठाईं । काय झालें तें ऐका ॥४४॥\n\nझ्यामसिंग रजपूत । गेला होता शेगांवांत ।\nदर्शन स्वामींचें घेण्याप्रत । दोन दिवस याच्या आधीं ॥४५॥\n\nतो जेव्हां मूंडगावाला । येण्या परत निघाला ।\nतईं बाळाभाऊला । ऐसें बोलले महाराज ॥४६॥\n\nया पादुका पुंडलिकासी । द्याया देई याच्यापासी ।\nसमर्थ आज्ञा होतां ऐसी । तैसेंच केलें बाळानें ॥४७॥\n\nकरीं घेऊन पादुका । झ्यामसिंगास बोलला देखा ।\nभोकरे जो का पुंडलिका । तुमच्या गांवींचा असे हो ॥४८॥\n\nत्यास ह्या द्या नेऊन । करायासी पूजन ।\nतें झ्यामसिंगें ऐकून । पादुका घेतां जहाला ॥४९॥\n\nझ्यामसिंग आला मुंडगांवांत । तों पुंडलिक भेटला वेशींत ।\nपुसूं लागला त्याप्रत । कुशलवृत्त समर्थांचें ॥५०॥\n\nप्रसाद मला द्यावयासी । कांहीं दिला का तुम्हांपासी ? ।\nहें ऐकतां झ्यामसिंगासी । महदाश्चर्य वाटलें ॥५१॥\n\nसवें घेऊन पुंडलिकाला । झ्यामसिंग घेऊन घरीं गेला ।\nखोदून विचारूं लागला । तूं ऐसें कां विचारिलें ? ॥५२॥\n\nपुंडलिकानें स्वप्नाची । गोष्ट त्याला कथिली साची ।\nती ऐकतां झ्यामसिंगाची । भ्रांति नष्ट झाली हो ॥५३॥\n\nलगेच पादुका काढिल्या । पुंडलिकाच्या हातीं दिल्या ।\nत्याच अजून आहेत भल्या । मुंडगांवांत त्याच्या घरीं ॥५४॥\n\nदोन प्रहरीं पूजन । पुंडलिकानें केलें जाण ।\nमनोभावें करून । त्या प्रसादी पादुकांचें ॥५५॥\n\nपहा श्रोते खरें संत । सांभाळिती आपुलें भक्त ।\nआडमार्गानें किंचित्\u200D । जाऊं न देती तयांला ॥५६॥\n\nनिज भक्ताचे मनोरथ । समर्थ कैसे पुरवितात ।\nतें येईल ध्यानांत । या कथेतें ऐकतां ॥५७॥\n\nएक माध्यंदिन ब्राह्मण । कवर राजाराम म्हणून ।\nहोता धंदा करून । अकोल्यांत सराफीचा ॥५८॥\n\nसोने चांदी भुसार । घेणें देणें साचार ।\nमध्यम प्रतीचा सावकार । हा राजाराम कवर असे ॥५९॥\n\nया राजारामाप्रती । महाराजाची होती भक्ती ।\nम्हणून त्याची संतती । मानूं लागली समर्था ॥६०॥\n\nया कवराकारण । दोन पुत्र होते जाण ।\nगोपाळ त्र्यंबक म्हणून । लव्हांकुशांसारिखे ॥६१॥\n\nकनिष्ठ पुत्र त्र्यंबकाप्रती । भाऊस व्यवहारीं बोलती ।\nतो हैद्राबादेप्रती । गेला डाँक्टरी शिकावया ॥६२॥\n\nलहानपणापासून । भाऊस होतें देवध्यान ।\nम्हणजे त्र्यंबकालागून । हें येथें विसरूं नका ॥६३॥\n\nकांहीं संकट पडल्यावरी । तो समर्थांचा आठव करी ।\nराहून त्या भागानगरीं । मुसा नदीच्या कांठाला ॥६४॥\n\nएवंच भाऊ भक्तिमान । होता लहानपणापासून ।\nत्याचें दैवत गजानन । स्वामी शेगांवग्रामींचें ॥६५॥\n\nतो सुटीमाजीं आला घरीं । इच्छा उपजली अंतरीं ।\nजाऊनिया शेगांवनगरीं । जेवूं घालावें महाराजा ॥६६॥\n\nपदार्थ त्यांच्या आवडीचे । करोनिया सर्व साचे ।\nपरी हें कैसें व्हावयाचें ? । हाच विचार पडला कीं ॥६७॥\n\nभाऊ म्हणे गुरुनाथा । काय तरी करूं आतां ।\nमरून गेली माझी माता । लहानपणींच दयाळा ॥६८॥\n\nघरीं माझें नाही कोणी । एक बंधूची कामिनी ।\nजिचें नांव आहे नानी । स्वभाव तापट तियेचा ॥६९॥\n\nमाझ्या आहे ऐसें मनीं । आपण करावी मेजवानी ।\nआपुल्या आवडीचे करोनी । पदार्थ सारे गुरुराया ! ॥७०॥\n\nभाकरी ती ज्वारीची । कांदा भाजी आंबाड्याची ।\nऊन पिठलें हिरवी मिर्ची । ऐसें तयार करावें ॥७१॥\n\nहे पदार्थ करण्याला । सांगूं कसा मी भावजईला ? ।\nहट्ट एक करण्याला । माता तेंच स्थान असे ॥७२॥\n\nऐसा विचार करीत । भाऊ राहिला निवांत ।\nतों कांहीं कामानिमित्त । नानी आली ते ठायां ॥७३॥\n\nनानी दिराला बोलली । चिंता कशाची लागली ? ।\nमुखश्री ती म्लान झाली । तुमची कशानें ये वेळां ? ॥७४॥\n\nभाऊ वदे दीनवाणी । काय तुला सांगूं वहिनी ? ।\nमाझे जे कां आले मनीं । विचार ते ये वेळां ॥७५॥\n\nपूर्ण सत्तेवांचून । मनोरथ ना होती पूर्ण ।\nम्हणून तुला सांगून । काय करणें आहे गें ॥७६॥\n\nनानी म्हणे त्यावर । सांगून पहा एकवार ।\nतूं माझा धाकटा दीर । मशीं पडदा ठेवूं नये ॥७७॥\n\nज्येष्ठ भ्राता पित्यापरी । तत् कांता माय खरी ।\nमानिली पाहिजे साजिरी । तें तुम्ही जाणतसा ॥७८॥\n\nतें ऐकून भाऊ हंसला । नानीप्रती बोलता झाला ।\nनानी माझ्या मनाला । आज ऐसें वाटतें ॥७९॥\n\nगजाननाच्या आवडीचे । सर्व पदार्थ करून साचे ।\nआहेत मला न्यावयाचे । त्यांना द्याया शेगांवीं ॥८०॥\n\nतें तूं जरी करशील । तरी तुलाही लागेल ।\nपुण्य आणि होईल । काम माझें त्यायोगें ॥८१॥\n\nतें ऐकतां बोले नानी । दिराप्रती हास्यवदनीं ।\nयासाठींच कां हो मनीं । सचिंत तुम्हीं बैसलात ? ॥८२॥\n\nसांगा आहे काय कारणें । मजला स्पष्ट शब्दानें ? ।\nकांहीं ना आपुल्या गेहीं उणें । कृपेनें गजाननाच्या ॥८३॥\n\nमग भाऊनें सर्व कांहीं । निवेदन केलें तिला पाही ।\nतीही लागली लवलाही । आनंदानें स्वयंपाका ॥८४॥\n\nभाजी चून भाकर । हिरव्या मिरच्या ओंजळभर ।\nठेविल्या आणून समोर । आपुल्या त्या दिराच्या ॥८५॥\n\nभाकरी तीन, कांदे तीन । हरभर्\u200Dयाचें चून जाण ।\nलोणी ठेविलें माखून । प्रत्येक त्या भाकरीला ॥८६॥\n\nनानी म्हणाली दिराला । जा आतां शेगांवाला ।\nवेळ थोडका राहिला । आहे पाहा गाडीस ॥८७॥\n\nती गाडी चुकल्यावरी । वाया जाईल तयारी ।\nभोजनाच्या वेळेवरी । गेलांत तरी उपयोग ॥८८॥\n\nऐसेम नानीं बोलतां । भाऊ निघाला तत्त्वतां ।\nपुसूनियां आपुल्या ताता । येतां झाला स्टेशनासी ॥८९॥\n\nतों गाडी बाराची । निघूनियां गेली साची ।\nतेणें चित्तवृत्ति भाऊची । होती झाली शोकाकुल ॥९०॥\n\nअति हिरमोड त्याचा झाला । पाणी आलें लोचनांला ।\nम्हणे महाराज कां हो केला । अव्हेर माझा ये कालीं ? ॥९१॥\n\nमी मुळींच हीन दीन । कोठून घडावें मला पुण्य ? ।\nआम्हां कावळ्यांकारण । लाभ केवीं मानसाचा ॥९२॥\n\nअक्षम्य ऐसी कोणती । चुकी झाली माझ्या हातीं ।\nम्हणून माझी गुरुमूर्ति । गाडी चुकली ये वेळां ? ॥९३॥\n\nहाय हाय हे दुर्दैवा ! । त्वां माझा साधिला दावा ।\nमाझ्या करीं गुरुसेवा । घडूं न दिली आज तूं ॥९४॥\n\nही माझी शिदोरी । ऐशीच आज राहिली जरी ।\nनाहीं करणार भोजन तरी । सत्य सत्य त्रिवाचा ॥९५॥\n\nगुरुराया कृपारासी । नका उपेक्षूं लेंकरासी ।\nही शिदोरी सेवण्यासी । यावें धांवून सत्वर ॥९६॥\n\nथोर आपुला अधिकार । क्षणांत पहातां केदार ।\nमग या या येथवर । कां हो अनमान करितसां ? ॥९७॥\n\nमी न आज्ञा तुम्हां करितों । प्रेमानें हांका मारितों ।\nम्हणूनियां हा न होतो । अपमान तुमचा यत्किंचित् ॥९८॥\n\nतीन घंटे अजून । अवकाश गाडीकारण ।\nतोंवरी आपुलें भोजन । होईल ऐसें वाटतें ॥९९॥\n\nऐसा विचार करीत । तेथेंच बैसला उपोषित ।\nचतुर्थ प्रहरीं शेगांवांत । आला तिहीच्या गाडीनें ॥१००॥\n\nकवर गेला दर्शना । तईं तो योगीराणा ।\nन करितां भोजना । बसला होता आसनीं ॥१॥\n\nनैवेद्याची अतोनात । ताटें होतीं मठांत ।\nपक्वान्नांनीं परिप्लुत । तीं वर्णावी कोठवरी ? ॥२॥\n\nकोणाच्या जिलब्या घीवर । कोणाचा तो मोतीचूर ।\nकोणाची ती नुसती खीर । श्रीखंड पुर्\u200Dया कोणाच्या ॥३॥\n\nपरी त्या नैवेद्याला । समर्थांनीं ना स्पर्श केला ।\nवरच्यावरी ताटाला । बाळा आणून ठेवीं पुढें ॥४॥\n\nआणि म्हणे हें करा ग्रहण । गेला एक वाजून ।\nआपुलें न झाल्या जेवण । प्रसाद भक्तां मिळतो कसा ? ॥५॥\n\nत्यांची ते वाट पाहती । करण्या आपणां विनंति ।\nत्यांची नसे होत छाती । म्हणून मी बोललों ॥६॥\n\nतैं महाराज म्हणती थांब जरा । आग्रह नको करूंस खरा ।\nआज भोजन चौथे प्रहरा । माझें होणार आहे रे ॥७॥\n\nमर्जी असल्यास थांबावें । ना तरी खुशाल जेवावें ।\nनैवेद्य घेऊनि घरा जावें । पर्वा नाही त्याची मला ॥८॥\n\nऐसा प्रकार तेथें झाला । तों इतुक्यांत भाऊ आला ।\nसमर्थ पाहतां आनंदला । भाऊ आपल्या मानसीं ॥९॥\n\nदुरावलेली माय जेवीं । बाळकें दृष्टि पहावी ।\nझालें असे पहा तेवीं । भाऊ कवराकारणें ॥११०॥\n\nसमर्थासी नमस्कार । केला साष्टांग साचार ।\nउभा राहिला जोडोनी कर । वाट पाहत आज्ञेची ॥११॥\n\nत्या भाऊस पाहून । समर्थें केलें हास्यवदन ।\nबरेंच दिलेंस आमंत्रण । ही कां वेळ जेवण्याची ? ॥१२॥\n\nतुझ्या भाकेंत गुंतलों । मी उपोषित राहिलों ।\nनाहीं अजून जेवलों । आण तुझी शिदोरी ॥१३॥\n\nऐसें महाराज बोलतां । हर्षलासे कवर चित्ता ।\nम्हणे काय करूं गुरुनाथा । गाडी चुकली बाराची ॥१४॥\n\nकवरास म्हणे बाळाभाऊ । आतां नको दुःखित होऊं ।\nकाय आणलें आहेस पाहूं ? । समर्थासी जेवावया ॥१५॥\n\nऐसें ऐकतां सत्वरीं । कांदे भाजी भाकरी ।\nकवरानें ठेविल्या समोरी । स्वामी गजाननाच्या ॥१६॥\n\nत्यांतील भाकरी दोन । समर्थें केल्या भक्षण ।\nएकीची तो प्रसाद म्हणून । अवघ्या भक्तां वांटिली ॥१७॥\n\nतो प्रकार पहातां । आश्चर्य झालें समस्तां ।\nकळली स्वामींची योग्यता । खरेच भक्तवत्सल ते ॥१८॥\n\nजेवीं हस्तिनापुरांत । भगवंतानें ठेविला हेत ।\nसोडून पक्वानाप्रत । विदुराच्या हुलग्यांवरी ॥१९॥\n\nतैसेंच येथें आज झालें । आमचें पक्वान्न नाहीं रुचलें ।\nभाकरीवरी गुंतलें । चित्त कवराच्या स्वामींचें ॥१२०॥\n\nभाऊंनीही घेतला । सनर्थप्रसाद शेगांवला ।\nसद्भाव येथें उदेला । तेथें ऐसेंच होणार ॥२१॥\n\nसमर्थ बोलले कवरासी । जा आतां अकोल्यासी ।\nपास होशील पुढचे वर्षी । तूं डाँक्टरी परीक्षेंत ॥२२॥\n\nभाऊ म्हणे गुरुराया । आपुली असूं द्यावी दया ।\nयांविण दुसरें मागावया । मी न आलों ये ठाया ॥२३॥\n\nआपुले हे दिव्य चरण । हेंच माझें धनमान ।\nसर्वदा घडो चिंतन । आपल्या दिव्य मूर्तीचें ॥२४॥\n\nऐसें बोलून अकोल्याला । भाऊ कवर निघून गेला ।\nसमर्थ आपल्या भक्ताला । नुपेक्षिती कधींही ॥२५॥\n\nशेगांवींचा राहणार । तुकाराम शेगोकार ।\nएक होता भाविक नर । कृषिकर्म करीतसे ॥२६॥\n\nघरची गरीबी होती खरी । काम करोनी शेतांतरीं ।\nअस्तमानाचे अवसरीं । दर्शना यावें मठांत ॥२७॥\n\nचिलीम द्यावी भरून । घ्यावें पदाचें दर्शन ।\nकांहीं वेळ बसून । जावें पुन्हां शेतांतें ॥२८॥\n\nऐसा नित्यक्रम तयाचा । बहुत दिवस चालला साचा ।\nघाला विचित्र दैवाचा । तो न कोणा सोडितसे ॥२९॥\n\nजें जें असेल दैवांत । तें तें श्रोते घडून येत ।\nएके दिनीं शेतांत । असतां तुकाराम आपुल्या ॥१३०॥\n\nतों एक आला शिकारी । बंदुक ज्याच्या खांद्यावरी ।\nनेम धरून ससे मारी । छरे घालून बंदुकींत ॥३१॥\n\nती प्रभातीची होती वेळा । सूर्य नुकतां उदयाला ।\nतुकाराम होता बसला । आपल्या शेंती शेकत ॥३२॥\n\nतों त्याच्या मागें कुपाटिला । एक होता बसलेला ।\nससा शुभ्र तोचि पडला । शिकार्\u200Dयाच्या दृष्टीसी ॥३३॥\n\nत्याची शिकार करण्या भली । शिकार्\u200Dयानें आपुली ।\nनेम धरून झाडिली । खांद्यावरील बंदुक ॥३४॥\n\nत्यायोगें ससा मेला । एक छरा लागला ।\nत्या तुकाराम माळ्याला । कानामागें अवचित ॥३५॥\n\nछरा मोठा जोरदार । मस्तकीं शिरला अखेर ।\nथकले अवघे डाँक्टर । प्रयोग करून त्याचेवरी ॥३६॥\n\nकांहीं केल्या निघेना । छरा तो डाँक्टरांना ।\nहोऊं लागल्या यातना । तुकारामासी अतिशय ॥३७॥\n\nमस्तक दुखे अहोरात्र । निद्रा न लागे किंचित ।\nनवस सायास केले बहुत । परी गुण येईना ॥३८॥\n\nऐशाही अवस्थेंत । यावें त्यानें मठांत ।\nएके दिवशीं तो समर्थांचा एक भक्त । ऐसें बोलला तयाला ॥३९॥\n\nडाँक्टर वैद्य सोडा आतां । साधूचिया सेवेपरता ।\nनाहीं उपाय कोणता । उत्तम या जगामध्यें ॥१४०॥\n\nकृपा त्यांची झाल्यास । चुकेल हा तुझा त्रास ।\nझाडीत जा आसपास । या मठाच्या नित्य तूं ॥४१॥\n\nतेव्हां सेवा ही घडेल । पुण्य़ तेंही लाधेल ।\nकृपा झाल्या होशील । त्रासापासून मोकळा ॥४२॥\n\nमात्र आपुल्या पित्यावरी । दांभिकतेनें हें ना करी ।\nशुध्द भाव अंतरीं । सर्वकाळ धरावा ॥४३॥\n\nतें तुकारामासी मानवलें । झाडणें त्यानें सुरूं केलें ।\nअवघ्या मठास ठेविलें । स्वच्छ त्यानें आरशापरी ॥४४॥\n\nऐसीं चौदा वर्षें झालीं । तुकारामाई सेवा भली ।\nतईं गोष्ट घडून आली । ऐशा रीतिं श्रोते हो ॥४५॥\n\nझाडतां झाडतां कानांतून । छरा पडला गळून ।\nजैसी कांती भोकरांतून । दावितां सुटे आंठोळी ॥४६॥\n\nतैसें साच येथें झालें । छरा पडतां थांबलें ।\nदुखावयाचें मस्तक भलें । ऐसा प्रभाव सेवेचा ॥४७॥\n\nही सेवा झाडण्याची । अखेरपर्यंत केली साची ।\nप्रचीतिवीण कवणाची । परमार्थीं न निष्ठा बसे ॥४८॥\n\nती एकदां बसल्यावर । मग मात्र होते स्थिर ।\nसंतसेवा महाथोर । हे भाविक जाणती ॥४९॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nतारक होवो भाविकांप्रत । भवसिंधुमाझारीं ॥१५०॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य षोडशोऽध्यायः समाप्तः ॥"
}