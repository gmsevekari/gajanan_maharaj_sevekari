{
  "title_mr": "अध्याय ५",
  "title_en": "Adhyay 5",
  "adhyay_mr": "॥ श्रीगणेशाय नमः ॥\n\nहे अज अजित अद्वया । सच्चिदानंदा करुणालया ।\nदासगणू लागला पायां । आतां अभय असूं दे ॥१॥\n\nमी हीन दीन पातकी नर । नाहीं कोणता अधिकार ।\nसर्व बाजूंनीं लाचार । आहें मी देव देवा ॥२॥\n\nपरी अत्यंत हीनावरी । थोर सर्वदा कृपा करी ।\nपाहा अंगीं लाविली खरी । विभूति श्रीशंकरानें ॥३॥\n\nतो हीनांचा हीनपणा । थोरा न आणि कमीपणा ।\nहें जाणोन नारायणा । गणू हा ठेवा संग्रहीं ॥४॥\n\nसर्व लाड लेंकराचे । माता ती पुरवि साचे ।\nआहे दासगणूचें । ओझें सर्व तुझ्या शिरीं ॥५॥\n\nजैसें करशील तैसें करी । परी दया असूं दे अंतरीं ।\nदेवा तुझ्या बळावरी । दासगणूच्या सार्\u200Dया उडया ॥६॥\n\nगजानन असतां शेगांवीं । यात्रा येई नित्य नवी ।\nती कोठवरी वर्णावी ? । पार न लागे तियेचा ॥७॥\n\nमहिमा तो वाढला फार । म्हणून गजानन साधुवर ।\nती उपाधी करण्या दूर । भटकूं लागले काननीं ॥८॥\n\nमहिना महिना तिकडेच राहावें । वाटेल तेथेंच बैसावें ।\nकोणाशीं न उमगूं द्यावें । चरित्र आपुलें येतुलेंही ॥९॥\n\nश्रोते एका समयासी । महाराज पिंपळगांवासी ।\nगेले तेथें गोष्ट कैसी । झाली ते अवधारा ॥१०॥\n\nत्या पिंपळगांवच्या शिवारांत । होतें एक अरण्यांत ।\nशंकराचें मंदिर सत्य । जुनें पुराणें हेमाडपंती ॥११॥\n\nऐशा त्या मंदिरीं । येते झाले साक्षात्कारी ।\nबैसले शिवाच्या गाभारीं । लावोनिया पद्मासन ॥१२॥\n\nगुराखी त्या गांवचे । आपापले कळप गुरांचे ।\nघेऊनिया निघाले साचे । अस्तमानीं गांवाकडे ॥१३॥\n\nमंदिरापुढें तत्त्वतां । एक लहान ओढा होता ।\nतेथें पाणी पाजण्याकरितां । गुरें गुराखी पातले ॥१४॥\n\nकोणी सहज मंदिरांत । गेले वंदण्या शिवाप्रत ।\nतों तेथें पाहोन समर्थ । आश्चर्यचकित जाहले ॥१५॥\n\nमुलें म्हणती या मंदिरीं । कोणी न पाहिला आजवरी ।\nपुरुष बसलेला निर्धारी । अस्तमानाचे समयाला ॥१६॥\n\nकांहीं गुराखी बाहेर आले । इतरां बोलावूं लागले ।\nकांहीं तेथेंच बैसले । सत्पुरुषाचे समोर ॥१७॥\n\nपरी साधु बोलेना । डोळे मुळींच उघडीना ।\nयाचें कारण कळेना । त्या गुराखी अर्भकांसी ॥१८॥\n\nकोणी म्हणती थकलेला । हा साधु दिसतो भला ।\nशक्ति मुळीं नुरली त्याला । बोलावयाकारणें ॥१९॥\n\nकोणी म्हणती उपवासी । असावा निश्चयेसी ।\nथोडी भाकर तयासी । देऊं आपण खावया ॥२०॥\n\nऐसें म्हणून भाकर । धरली मुखासमोर ।\nभाविक मुळचीं गुराखी पोरें । हलवूं लागलीं समर्थाला ॥२१॥\n\nपरी साधु हालेना । मुखीं शब्द बोलेना ।\nम्हणून सार्\u200Dया गुराख्यांना । नवल वाटलें विशेष ॥२२॥\n\nगुराखी आपसांत बोलती । याची मुळीं ना कळे स्थिती ।\nजरी मेला म्हणावा निश्चिती । तरी आहे बसलेला ॥२३॥\n\nअंग ना झालें थंडगार । ऊन आहे साचार ।\nयावरुन हा जिवंत नर । आहे आहे शंका नको ॥२४॥\n\nकोणी म्हणे असेल भूत । मायावी रुप दावित ।\nकोणी म्हणे हें तर सत्य । शिवापुढें ना भूत येई ॥२५॥\n\nकोणी म्हणती स्वर्गीचा । देव हा असावा साचा ।\nलाभ त्याच्या दर्शनाचा । झाला आपणां हेंच भाग्य ॥२६॥\n\nयाचें आतां पूजन । करुं अवघे आपण ।\nजा स्नानालागून । पाणी आणा ओढयाचें ॥२७॥\n\nपोरें गेलीं ओढयावरी । गेळ्यामध्यें आणिलें वारी ।\nपरमभावें पायांवरी । घालिते झाले समर्थांच्या ॥२८॥\n\nकोणी वन्यपुष्पें आणिलीं । माळ त्यांची तयार केली ।\nकंठामध्यें घातिली । गुराख्यांनीं साधूच्या ॥२९॥\n\nकोणी कांदाभाकर । नैवेद्यार्थ साचार ।\nदिली ठेवून समोर । एका वडाच्या पानावरी ॥३०॥\n\nगुराख्यांनीं केलें नमन । आदरें भाव धरुन ।\nकांहीं वेळ केलें भजन । पुढें बसून समर्थांच्या ॥३१॥\n\nऐसा आनंद चालला । तों गुराखी एक बोलला ।\nअरे वेळ बहु झाला। चला आतां गांवाकडे ॥३२॥\n\nदिवस गेला मावळून । कां न आलीं रानांतून ।\nमुलें गुरांना घेऊन । ऐसें लोक म्हणतील कीं ॥३३॥\n\nकदाचित्\u200C आपणांसी । पाहण्या येतील काननासी ।\nतान्ही वांसरें घरांसी । लागलीं असतील हुंबरावया ॥३४॥\n\nया साधूची हकीकत । आपण सांगूं गांवांत ।\nशहाण्या वडील माणसांप्रत । म्हणजे येईल कळून कीं ॥३५॥\n\nतें अवघ्यांसी मानवलें । गुराखी सर्व निघून गेले ।\nगांवामाजीं कळविलें । मंदिराचें अवघे वृत्त ॥३६॥\n\nपुढें श्रोते प्रातःकाळीं । आली गांवची मंडळी ।\nसमर्थांसी पाहाण्या भली । गुराख्यांच्या बरोबर ॥३७॥\n\nजैसा काल होता बसला । तैसाच आतां पाहिला ।\nभाकरीसी ना स्पर्श केला । ती जशीच्या तशीच आहे कीं ॥३८॥\n\nम्हणूं लागले गांवकरी । हा योगी पुरुष कोणी तरी ।\nआहे बैसला मंदिरीं । सांप्रत या शंकराच्या ॥३९॥\n\nकोणी ऐसें बोलले । शिव पिंडीच्या बाहेर आले ।\nआपणां दर्शन द्याया भले । चला नेऊं या गांवांत ॥४०॥\n\nहा समाधी उतरील । तेव्हां कांहीं बोलेल ।\nती उतरण्या आहे वेळ । त्याला त्रास देऊं नका ॥४१॥\n\nबंगाल देशीं जालंदर । बारा वर्षें झाले स्थिर ।\nसमाधीच्या जोरावर । गर्तेमाजीं ख्यात हें ॥४२॥\n\nऐसी भवति न भवति झाली । एक पालखी आणविली ।\nत्यांत उचलून ठेविली । समर्थांची मूर्ति पाहा ॥४३॥\n\nग्रामांतील नारीनर । अवघे होते बरोबर ।\nपुढें वाजंत्र्यांचा गजर । होत होता विबुध हो ! ॥४४॥\n\nमधून मधून तुळशीफुलें । पौर टाकीत होते भले ।\nसमर्थाचें अंग झालें । गुलालानें लाली लाल ॥४५॥\n\nघंटाघडयाळें वाजती । लोक अवघे भजन करिती ।\nजय जय योगिराज मूर्ति । ऐसें उंच स्वरानें ॥४६॥\n\nमिरवणूक आली गांवांत । मारुतीच्या मंदिरांत ।\nबसविले आणून सद्\u200Cगुरुनाथ । एका भव्य पाटावरी ॥४७॥\n\nतोही दिवस तैसाच गेला । मग लोकांनीं विचार केला ।\nआपण करुं स्तवनाला । उपाशी बसून याच्यापुढें ॥४८॥\n\nऐसा जो तो विचार करिती । तों आले देहावरती ।\nगजानन श्रीसद्\u200Cगुरुमूर्ति । मुगुटमणी योग्यांचे ॥४९॥\n\nमग काय विचारतां । आनंद झाला समस्तां ।\nप्रत्येक स्त्रीपुरुष ठेवी माथा । स्वामीचिया चरणांवरी ॥५०॥\n\nनैवेद्याची धूम झाली । ज्यानें त्यानें आणिलीं ।\nपात्रें तीं वाढून भलीं । मारुतीच्या मंदिरांत ॥५१॥\n\nत्या अवघ्यांचा स्वीकार । समर्थें केला थोडाफार ।\nहाळोपाळींत साचार । ही वार्ता श्रुत झाली ॥५२॥\n\nपुढें दुसर्\u200Dया मंगळवारीं । पिंपळगांवचे गांवकरी ।\nआले बाजारा निर्धारीं । शेगांवाकारणें ॥५३॥\n\nते शेगांवच्या लोकांसी । सहज बोलले प्रेमेसी ।\nआमच्याही गांवासी । आला एक अवलिया ॥५४॥\n\nअवलिया थोर अधिकारी । प्रत्यक्ष आहे श्रीहरी ।\nधन्य पिंपळगांव नगरी । पाय लागले साधूचे ॥५५॥\n\nआम्ही तया योगीवरा । कोठें न जाऊं देऊं खरा ।\nनिधि चालत आला घरा । त्यातें कोण दवडी हो ? ॥५६॥\n\nशेगांवचे बाजारांत । जिकडे तिकडे हीच मात ।\nबंकटलाला झालें श्रुत । वर्तमान तें अवलियाचें ॥५७॥\n\nबंकटलाल पत्\u200Dनीसहित । गेला पिंपळगांवांत ।\nसमर्थासी जोडोन हात । विनवूं लागला नानापरी ॥५८॥\n\nआतां येतो म्हणून । निघून गेलात आपण ।\nत्यास झाले पंधरा दिन । याचा विचार करा हो ॥५९॥\n\nगुरुराया तुम्हांवीण । भणभणीत दिसे सदन ।\nशेगांवचे अवघे जन । चिंतातुर झाले हो ॥६०॥\n\nगाडी आणिली आपणांसाठीं । चला शेगांवीं ज्ञानजेठी ।\nमायलेका होणें तुटी । हें कांहीं बरें नसे ॥६१॥\n\nकित्येक दयाळा आपुले भक्त । राहिले असती उपोषित ।\nत्या शेगांव शहरांत । नित्य दर्शन घेणारे ॥६२॥\n\nम्ही न आल्या शेगांवीं । मी ही तनु त्यागीन वरवी ।\nआमुची सांगा पुरवावी । आळ कोणी गुरुवर्या ? ॥६३॥\n\nबंकटलाल ऐसें वदले । महाराज गाडीवरी बसले ।\nशेगांवासी निघाले । पिंपळगांवा सोडून ॥६४॥\n\nजैसा मागें गोकुळाला । न्याया कृष्णा अक्रूर आला ।\nतैसा बंकटलाल भासला । अक्रूर पिंपळगांवातें ॥६५॥\n\nपिंपळगांवच्या लोकांप्रती । बंकटलाल समजाविती ।\nनका होऊं दुःखित चित्तीं । जाती न कोठें लांब साधु ॥६६॥\n\nवाटेल तेव्हां दर्शना यावें । हेतु आपुले पुरवावे ।\nजेथल्या तेथें असूं द्यावें । या अमोल मूर्तीला ॥६७॥\n\nबहुतेक पिंपळगांवाचा । बंकटलाल साहुकार साचा ।\nमनोभंग साहूचा । करण्या कुळांची छाती नसे ॥६८॥\n\nचुरमुर्\u200Dयाचे लाडू खात । पिंपळगांव बसलें स्वस्थ ।\nमहाराज बसून गाडींत । जाऊं लागले शेगांवा ॥६९॥\n\nपथीं जातां गुरुमूर्ति । बोलली बंकटलालाप्रती ।\nही का साहूची होय रीति । माल दुसर्\u200Dयाचा बळें न्यावा ! ॥७०॥\n\nमशी यावया तुझ्या घरीं । भय वाटतें अंतरीं ।\nतुझ्या घरचि नाहीं बरी । रीत हें मी पाहतों ॥७१॥\n\nलक्ष्मी जी लोकमाता । महाविष्णूची होय कांता ।\nजिची असे अगाध सत्ता । तिलाही त्वां कोंडिलें ॥७२॥\n\nतेथें माझा पाड कोण ? । म्हणून गेलों पळोन ।\nजगदंबेचे पाहून । हाल माझें चित्त भ्यालें ॥७३॥\n\nऐसें ऐकतां हंसूं आलें । बंकटलालाप्रती भलें ।\nविनयानें भाषण केलें । तें ऐका सावचित्तें ॥७४॥\n\nबंकट बोले गुरुनाथा । माझ्या कुलपा न भ्याली माता ।\nआपुला वास तेथें होता । म्हणून झाली स्थीर ती ॥७५॥\n\nजेथें बाळ तेथें आई । तेथें दुज्याचा पाड काई ? ।\nआपुल्या पायापुढें नाहीं । मला धनाची किंमत ॥७६॥\n\nतेंच माझें धन थोर । म्हणून आलों इथवर ।\nमाझें न उरलें आतां घर । तें सर्वस्वीं आपुलें ॥७७॥\n\nघरमालकाकारण । शिपाई आडवी कोठून ? ।\nजैसें तुमचें इच्छील मन । तैसेंच तुम्ही वागावें ॥७८॥\n\nइतकीच माझी विनंती । शेगांवीं असो वस्ती ।\nधेनू काननातें जाती । परी येती घरीं पुन्हां ॥७९॥\n\nतसेंच तुम्हीं करावें । अवघ्या जगां उद्धरावें ।\nपरी आम्हां न विसरावें । शेगांवीं यावें वरचेवर ॥८०॥\n\nऐसी समजूत घालून । शेगांवीं आणले गजानन ।\nतेथें कांहीं दिवस राहून । निघून गेले पुनरपि ॥८१॥\n\nती ऐकावी तुम्ही कथा । सांगतों मी इथें आतां।\nअडगांव नामें ग्राम होता । एक तया वर्\u200Dहाड प्रांतीं ॥८२॥\n\nत्या ग्रामाकारण । जाया निघाले दयाघन ।\nप्रातःकाळीं चुकवून । नजर शेगांवकरांची ॥८३॥\n\nमहाराजांची चालगती । वायुचिया समान होती ।\nअंजनी-तनय मारुती । आला काय वाटे पुन्हां ॥८४॥\n\nमास होता वैशाख । सोळा कलांनीं तपे अर्क ।\nक्वचित्\u200C कोठें न राहिलें उदक । ऐसा प्रखर उन्हाळा ॥८५॥\n\nमाध्यान्हीच्या समयाला । अकोली गांवापासी आला ।\nहा योगयोगेश्वर साधु भला । गजानन महाराज ॥८६॥\n\nतों काय घडलें वर्तमान । समर्थांसी लागली तहान ।\nकरिती चौफेर अवलोकन । तों उदक कोठें दिसेना ॥८७॥\n\nअंगावाटे चालल्या धारा । घामाच्या त्या एकसरा ।\nअधरोष्ठ तो सुकला खरा । उदकाविण समर्थांचा ॥८८॥\n\nऐशा दुपारच्या अवसरीं । भास्कर नामें शेतकरी ।\nघालीत होता पाळी खरी । आपुल्या त्या शेताला ॥८९॥\n\nशेतकर्\u200Dयाची पाहतां स्थिति । हें अवघ्यांत मुख्य असती ।\nकृषीवल हा निश्चिती । अन्नदाता जगाचा ॥९०॥\n\nअंगीं ऐसें मोठेंपण । परी सोशी यातना दारुण ।\nबिचार्\u200Dयांना ऊन ताहान । सोसणें भाग असे कीं ॥९१॥\n\nत्या अकोलीच्या शिवारांत । जलाचें दुर्भिक्ष्य अत्यंत ।\nएक वेळा मिळेल घृत । परि अभाव पाण्याचा ॥९२॥\n\nआपणांतें प्यावयासी । भास्करानें शेतासी ।\nआणिलें खापराच्या घागरीसी । उदक होतें गांवांतून ॥९३॥\n\nपाठीसी ती भाकर । डोईं जलाची घागर ।\nऐसा होता प्रकार । शेतामाजीं येण्याचा ॥९४॥\n\nती घागर झुडुपाखालीं । होती भास्करें ठेविली ।\nत्या ठिकाणीं स्वारी आली । भास्करा जल मागावया ॥९५॥\n\nसमर्थ म्हणती भास्कराला । तहान लागली मला ।\nपाणी दे बा प्यावयाला । नाहीं ऐसें म्हणूं नको ॥९६॥\n\nपुण्य पाणी पाजण्याचें । आहे बापा थोर साचें ।\nपाण्यावांचून प्राणाचें । रक्षण होणें अशक्य ॥९७॥\n\nधनिक पाणपोया घालिती । हमरस्त्याच्या पथावरती ।\nयाचें कारण शोध चित्तीं । म्हणजे येईल कळोन ॥९८॥\n\nभास्कर बोले त्यावर । तूं नंगा धूत दिगंबर ।\nतुला दांडग्या पाजितां नीर । पुण्यलाभ कशाचा ? ॥९९॥\n\nअनाथ-पंगू-दुबळ्यांसाठीं । त्या पुण्याच्या शोभती गोष्टी ।\nवा जो समाजहितासाठीं । झटे त्यासी साह्य करा ॥१००॥\n\nऐसें शास्त्राचें आहे वचन । तुझ्यासारख्या मैंदाकारण ।\nआम्ही पाजितां जीवन । तें उलटें पाप होय ॥१॥\n\nभूतदयेच्या तत्त्वें भला । सर्प कोणी कां पोसला ? ।\nवा जागा चोरटयाला । देती सदनीं काय कोणी ? ॥२॥\n\nतूं भीक मागून घरोघर । केलेंस पुष्ट शरीर ।\nभारभूत साचार । झालास आपुल्या कृतीनें ॥३॥\n\nमीं माझ्यासाठीं घागर । आणिली सकाळीं डोक्यावर ।\nत्या आयत्या पिठावर । रेघोटया तूं ओढूं नको ॥४॥\n\nतुला ना देणार पाणी । नको करुं रे विनवणी ।\nजा जा करी येथोनी । काळें आपलें चांडाळा ॥५॥\n\nतुझ्यासारिखे निरुद्योगी । जन्मले आमच्यांत जागजागीं ।\nम्हणून झालों अभागी । आम्ही चहूं खंडांत ॥६॥\n\nहें भास्कराचें भाषण । समर्थांनीं ऐकून ।\nथोडें करुनी हास्यवदन । निघोन गेले तेथोनिया ॥७॥\n\nथोडया दूर अंतरावर । एक होती साच विहीर ।\nतिकडे धांव अखेर । घेतली स्वामीरायांनीं ॥८॥\n\nस्वामी तिकडे जाऊं लागतां । भास्कर झाला बोलतां ।\nउच्च स्वरें वेडया वृथा । तिकडे कशाला जातोस ? ॥९॥\n\nती कोरडी ठणठणीत । आहे विहीर जाण सत्य ।\nपाणी या एक कोसांत । नाहीं कोठें जाण पिशा ॥११०॥\n\nसमर्थ बोलले त्यावरी । ही सत्य तुझी वैखरी ।\nविहिरींत पाणी नाहीं जरी । परी करितों प्रयत्\u200Dन ॥११॥\n\nतुझ्यासारखे बुद्धिमान । जलनिं होती हैराण ।\nतें मी नयनीं पाहून । स्वस्थ ऐसा बसलों जरी ॥१२॥\n\nतरी समाजहितासाठीं । काय मी केली सांग गोष्टी ।\nसाह्य होतो जगजेठी । हेतु शुद्ध असल्यावर ॥१३॥\n\nसमर्थ आले विहिरीपाशीं । तों थेंब नाहीं तियेशीं ।\nहताश होऊन वृक्षापाशीं । बसले एका दगडावर ॥१४॥\n\nडोळे मिटून केलें ध्यान । चित्तीं सांठविला नारायण ।\nजो सच्चिदानंद दयाघन । दीनोद्धार जगद्\u200Cगुरु ॥१५॥\n\nसमर्थ म्हणती देवदेवा । हे वामना वासुदेवा ।\nप्रद्युम्ना राघवा । हे विठ्ठला नरहरी ! ॥१६॥\n\nदेवा ही आकोली । पाण्यावांचून त्रस्त झाली ।\nवोलही ना राहिली । कोठेंच देवा विहिरींतून ॥१७॥\n\nमानवी यत्\u200Dन अवघे हरिले । म्हणून तुजला प्रार्थिलें ।\nपाव आतां जगन्माउले । पानी दे या विहिरीला ॥१८॥\n\nतुझी करणी अघटीत । जें न घडें तें घडविसी सत्य ।\nमांजरें जळत्या आव्यांत । पांडुरंगा ! तूं रक्षिलीं ॥१९॥\n\nप्रल्हाद भक्त करण्या खरा । स्तंभीं प्रगटलास जगदोद्धारा ।\nबारा गांव वैश्वानरा । भक्षिलें त्वां गोकुळांत ॥१२०॥\n\nकर नखाग्रीं धरिला गिरी । तूंच कीं रे मुरारी ।\nतुझ्या कृपेची न ये सरी । जगत्रयीं कवणास ॥२१॥\n\nदामाजीपंत ठाणेदार । त्याच्यासाठीं झालास महार ।\nचोख्यासाठीं ओढीलीं ढोरं । पांखरें रक्षिलीं माळ्याचीं ॥२२॥\n\nउपमन्यूसाठीं भला । क्षीरसमुद्र तुवां दिला ।\nतहान नामदेवाला । मारवाडांत लागली जैं ॥२३॥\n\nतैं तुम्ही कौतुक केलें । निर्जलता प्रांतीं भलें ।\nनाम्यासाठीं भरविलें । जल हें आण ध्यानांत ॥२४॥\n\nऐसें विनवितां ईश्वरा । विहिरीलागीं फुटला झरा ।\nउफाळ्याचा साजिरा । विहीर भरली क्षणामध्यें ॥२५॥\n\nसाह्य झाल्या जगन्नाथ । काय एक ना तें होत ।\nईश्वरी सत्ता अगाध सत्य । जें ना घडे तेंच घडवी ॥२६॥\n\nतेथ पाणी समर्थ प्याले । तें भास्करानें पाहिलें ।\nचित्त त्याचें घोटाळलें । कांहीं नच चाले तर्क त्याचा ॥२७॥\n\nवर्षें झालीं द्वादश । जल नाहीं या विहिरीस ।\nतिलाच एका घटकेस । यानें जलमय केली कीं ॥२८॥\n\nयावरुन हा कोणीतरी । खचित आहे साक्षात्कारी ।\nबळेंच फिरतो पिशापरी । हें आतां समजलें ॥२९॥\n\nशेतीचें काम सोडून । भास्कर आला धांवून ।\nधरितां झाला दृढ चरण । मुखें स्तोत्र आरंभिलें ॥१३०॥\n\nहे नरदेहधारी परमेश्वरा । हे दयेच्या सागरा ।\nलेंकरासी कृपा करा । अर्भक मी तुमचें असें ॥३१॥\n\nतुम्हांतें ना जाणून । मी बोललों टाकून ।\nआतां पस्तावा झाला पूर्ण । क्षमा त्याची करा हो ॥३२॥\n\nटाकून बोलतां गौळणी । रागावला ना चक्रपाणी ।\nदयाळा बाह्य वेषांनीं । तुझ्या मजला ठकविलें ॥३३॥\n\nत्याचें तूंच निरसन । केलें चमत्कार दाखवून ।\nभगवंताचें देवपण । कृतीनेंच कळलें कीं ॥३४॥\n\nतैसा तुझा अधिकार । केवढा तरी आहे थोर ।\nतें कळलें साचार । या जलाच्या कृतीनें ॥३५॥\n\nकांहीं असो सद्\u200Cगुरुनाथा । मी न सोडी तुम्हां आतां ।\nलेंकरानें भेटतां । माये कोठें न रहावें कीं ॥३६॥\n\nखोटी ही प्रपंच माया । आले आज कळोनिया ।\nआतां परते न लोटा या । दीना अर्भकाकारणें ॥३७॥\n\nभास्करासी समर्थ म्हणती । ऐसा न होई दुःखित चित्तीं ।\nआतां घागर डोक्यावरती । गांवांतून आणूं नको ॥३८॥\n\nतुझ्यासाठीं हें जीवन । विहिरींत केलें निर्माण ।\nआतां कशाची नुरली वाण । मग का प्रपंच टाकिशी ? ॥३९॥\n\nपाणी आलें तुझ्याकरितां । बगीचा तो लाव आतां ।\nभास्कर म्हणे गुरुनाथा । हें आमीष दावूं नका ॥१४०॥\n\nमाझा निश्चय हीच विहीर । कोरडी ठणठणीत साचार ।\nहोती दयाळा आजवर । थेंब नव्हता पाण्याचा ॥४१॥\n\nती विहीर फोडण्याला । तुम्हीच हा प्रयत्\u200Dन केला ।\nसाक्षात्काराचा लाविला । सुरुंग खडक फोडावया ॥४२॥\n\nतेणें हा फुटला खडक । भावाचें लागलें उदक ।\nआतां मला निःशंक । भक्तिपंथाचा लावीन मी ॥४३॥\n\nवृत्तीच्या मेदिनी ठायीं । फळझाडें तीं लावीन पाही ।\nसन्नीतीची माझे आई । तुझ्या कृपेंकरुन ॥४४॥\n\nसत्कर्माचीं फुलझाडें । लावीन मी जिकडे तिकडे ।\nहे क्षणैक बैलवाडे । यांचा संबंध आतां नको ॥४५॥\n\nपहा श्रोते संतसंगति । क्षणैक घडतां भास्कराप्रती ।\nकेवढी झाली उपरति । याचा विचार करा हो ॥४६॥\n\nखर्\u200Dया संताचें दर्शन । आगळें सर्व साधनांहून ।\nतुकारामें केलें वर्णन । \"संतचरणरजा\" चे अभंगीं ॥४७॥\n\nतो अभंग पहावा । चित्तीं विचार करावा ।\nआणि त्याचा अनुभव घ्यावा । निजहिताकारणें ॥४८॥\n\nपाणी लागलें विहिरीस । ही वार्ता आसपास ।\nपसरतां जन दर्शनास । धांवूं लागले स्वामीच्या ॥४९॥\n\nमधूचा लागतां सुगावा । जैशा मक्षिका घेती धांवा ।\nवा साखरेचा पाहून रवा । मुंग्या येती धांवून ॥१५०॥\n\nतैसे श्रोते तेथ आले । लोक अपार मिळाले ।\nविहिरीचें पाणी पाहिलें । पिऊन त्यांनीं तेधवां ॥५१॥\n\nउदक निर्मळ शीत मधुर । गोड अमृताहून फार ।\nकरुं लागले जयजयकार । गजाननाचा लोक सारे ॥५२॥\n\nअसो पुढें भास्करासहित । अडगांवासी न जातां परत ।\nमहाराज आले शेगांवांत । श्रीगजानन सिद्धयोगी ॥५३॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nहोवो जगासी आदर्शभूत । संतमहिमा जाणावया ॥१५४॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य पंचमोऽध्यायः समाप्तः ॥",
  "adhyay_en": "Shri Ganeshayanmah! O God! You are unconquerable to the foes. O Adwait, Sachhidananda, Karunalaya, relieve this Dasganu of all his fears. I am a fallen and poor sinful person and possess no authority. Thus I am entirely helpless. But great people often help the poor. Look, Lord Shankar has applied ash to His body. The smallness of the small does not degrade the Great Ones. So with this understanding, let this Dasganu be at Your feet. A mother fulfills all desires of her child. I am at Your mercy. Do whatever you like, but be kind to me as all my aspirations depend on You.\n\nWhile Maharaj stayed at Shegaon, hundreds of people started coming there to receive His Darshan. His reputation spread far and wide; Shri Gajanan, however, wanted to keep away from all people. So he used to wander in forests for months without giving anybody any knowledge of His movements. In His wanderings, once, He went to Pimpalgaon. There was a temple of Lord Shiva in the forest near Pimpalgaon; Shri Gajanan went there and sat in Padmasan Mudra. There was a small stream near the temple where the cowherd boys came with their cattle. As the cows were drinking water at the stream, the boys went to the temple for the Darshan of Lord Shiva.\nThey saw Shri Gajanan sitting there with closed eyes and were surprised. They used to visit that temple often, but had never seen anybody sitting there like Shri Gajanan Maharaj. Some of them sat before Him, but the saint did not open His eyes nor spoke anything. The boys could not understand the reason why He sat like that at the temple. They thought that He must be very tired and so must be unable to open His mouth or eyes. Some of them thought that He must be very hungry and so they put some bread before Him and started shaking Him. Even then there was no response from the saint. It was all very surprising for them. The boys said that he couldn't possibly be dead since he was sitting in an upright position and had a warm body. One of them suggested that he might be a ghost. Some, however, argued that saying that a ghost couldn't dare come in the proximity of Lord Shiva. Then they thought to themselves that He must, therefore, be a God from heaven, and with this idea occurring to them, considered themselves to be fortunate to get the Darshan of God. So they decided to offer Him puja, and brought water and flowers to wash His feet. They put flowers on His head and some bread and onions before Him as Naivedyam. They performed Bhajan sitting there for some time. Being engrossed in performing the Bhajan, they forgot about returning home. Soon they remembered that they were late and that it might create anxiety amongst elders and their parents might even come out in search of the cowherds. Moreover the calves also might be lowing for the mother cows. So they returned home immediately and narrated everything about the Saint to the elders. Next morning the villagers came to the temple and saw the saint sitting in the same position without touching the bread that was offered to Him the previous day. Some said that He must be a yogi, while others thought that Lord Shiva Himself might have come out of Lingam to give them Darshan.\n\nThey, however, were unanimous on one point that the saint was in deep Samadhi and should not be disturbed till He comes out of the trance. They remembered that in Bengal Saint Jalander was in Samadhi for a full twelve years. Then a palanquin was brought and the saint put it in and brought it to Pimpalgaon accompanied by a great fanfare of procession and on the way Gulal and flowers were scattered on Him. After reaching Pimpalgaon, He was ceremoniously put on a raised seat in Lord Hanuman's temple. That day also passed but the yogi did not come out of trance. Next day the villagers decided to sit in prayers observing complete fast till He came out of the trance, and surprisingly, the saint immediately opened His eyes and came out of the Samadhi. The jubilant villagers prostrated before Shri Gajanan as a mark of respect, and offered Him sweets and food. The news of Shri Gajanan spread to the neighbouring villages. The following Tuesday, people of Pimpalgaon went to Shegaon for marketing and incidentally told the people there that they too had got a saint at Pimpalgaon, who is a God incarnate. The news spread in Shegaon and reached Bankatlal, who immediately went to Pimpalgaon along with his wife and with folded hands said to Shri Gajanan Maharaj , \"You had promised to return soon, but it is now more than a fortnight since You left Shegaon. Shegaon is lifeless without You and all are anxious to see You back. I have brought the cart for you, so let us go back to Shegaon. It is not good to separate a child from his mother. Because of Your absence, many regular visiting devotees might not have taken food. And despite this, if You don't come to Shegaon, I will kill myself.\"\n\nSo Shri Gajanan sat in the cart to leave for Shegaon. At this sight, the people of Pimpalgaon remembered the occasion when Akrura had come to Gokul to take away Shrikrishna. They thought of Bankatlal as Akrura, who however, told them that Shri Gajanan Maharaj was not\ngoing far away as He would stay in Shegaon only and they could very well visit Maharaj there whenever they liked. Most of the people from Pimpalgaon were tenants for Bankatlal and so were unable to displease him. They helplessly saw the saint go away with Bankatlal. On the way Maharaj jokingly said to Bankatlal, \"It is not proper for a \"Savkar\" to forcibly take away others property. Looking at the affairs at your house, I am afraid to come with you. You have locked Lakshmi, the mother of the people, the wife of Lord Shri Mahavishnu, and the most powerful deity Herself, in your house. Looking at the plight of the Jagadamba, I got frightened and so ran away\". Hearing that, Bankatlal laughed and said, \"Gurunath, the mother was not scared by my locks, but stayed in my house because of your presence there. Mother and child have to stay together. Your feet are the real wealth for me. I do not care for any other wealth. That is why I had to come to Pimpalgaon in search. My house is not mine any more. It now belongs to you. How can a watchman obstruct the owner of the house? You may do anything you like, go anywhere you want to go, and bless the whole world, but do not forget us, the people of Shegaon. Cows go out in the morning to feed themselves in the woods, but return home in the evening. That is what You too should do with us.\" Thus Bankatlal brought Shri Gajanan Maharaj to Shegaon.\n\nHowever, after some days, Shri Gajanan Maharaj again went away. It so happened that one fine morning, Shri Gajanan left for Adgaon without anybody's knowledge. Like Lord Hanuman, His speed was that of the wind. It was the month of Vaishakh and the severe summer had dried up water everywhere. At such a hot noon, Shri Gajanan Maharaj reached Akola. Perspiring profusely with lips gone dry due to the thirst, He looked around for water. At that time a farmer, named Bhasker, was working in his field. A farmer is an important person in the society who provides food to all, bearing all the agonies of heat and cold. There was an acute shortage of water around Akola, so much so that one might get ghee under normal circumstances, but not water in that area. Bhaskar had brought water for himself in an earthen pitcher and had kept it under a bush. Shri Gajanan Maharaj came to him and said, \"I am thirsty. Give me water and do not say ‘No’. As one cannot live without water, it is a great ‘Punya’ to give water to the thirsty. That is why rich people during the summer open water booths on highways to quench the thirst of thirsty people.\" Bhaskar replied, \"How can one get ‘Punya’ by giving water to the useless naked man like you? This talk of Punya is good only in context with orphans, disabled or social work; religious books too say the same thing. It is sin to give water to sluggish people like you. Will anybody nourish a snake on humanitarian grounds or give shelter to a thief in his house?\n\nYou have become fat by begging from door to door and are a dead weight to society by your actions. I have brought the pitcher of water on my head for me and not for you. I will not give water to you. Go away immediately from here, you rascal. Because of lazy people like you amongst us, we have become useless in the world.\" Hearing Bhaskar, Shri Gajanan Maharaj smiled and went away. He saw one well at some distance and went there. Seeing Him go to that well, Bhaskar loudly shouted, \"Do not go to that well, it is dry. There is no well filled with water within two miles of radius from here.” Maharaj said, \"It is true, but I will try to fill water in it. When people like you get tormented due to the lack of water, I must do something in the interest of society. God will help me if my intentions are honest.\"\n\nSaying so, Shri Gajanan went to the well and peeped into it. It was completely dry. In a dejected mood he sat on a nearby rock under the tree, closed his eyes, meditated for some time, and solemnly implored the Almighty to give water to the village. Shri Gajanan Maharaj said, \"O God, Wamana, Vasudeva, Pradyumna, Raghava, Vithala, Narahari, the people of Akola are worried about drinking water. There is not a drop left in any of the wells nearby. All human efforts have failed, so now you have to come to their rescue. You can do even the most impossible things. Panduranga, You saved cats in the burning furnace, You appeared out of a pillar to honour the words of Pralhad. Vaishwanara, You swallowed twelve villages in Gokul, O Murari, You lifted a mountain on Your finger tip, You became a Mahar for Damajipant, You did the work of Chokha Mahar, and protected the birds of Savata Mali. You created water for Namdeo in the dry land of Marwad. If you wish, anything can be done.\"\n\nAfter Gajanan Maharaj made such an imploration to the Almighty, a powerful spring burst in the well and in minutes it was full of water. The might of God is unlimited, enabling Him to do anything that is desired by His devotees. Shri Gajanan drank the water from the well and quenched His thirst. Bhaskar saw this miracle and could not believe his eyes. He knew that the  well contained not a drop of water for the last twelve years and now it is full of water. How can it be? It meant that this man was not an ordinary, useless person, but a great saint. Bhaskar, realising his fault, left his field, went running to the saint and fell at His feet. He said, \"O God incarnate, kindly pardon me. I am an ignorant child of Yours, please be kind to me. Not knowing Your real self I insulted you. I regret it now. Please excuse me. Milkmaids, at times, insulted lord Krishna, but He never took it seriously. O kindhearted God, Your external appearance has deceived me. By this act of miracle, You have freed me of ignorance and manifested Your true self to me. I now realise Your power by this creation of water. I will, now, never leave Your feet, and, You as a mother, should not desert this child of Yours. I have now fully realized that the material attachment is unreal, so do not discard me.\" Shri Gajanan said, \"Don't lament like this, I have created water in this well to save you the trouble of bringing water on your head from long distances. Then why do you renounce prapanch? This water has come for you, use it and grow a nice garden.\" Bhaskar said, \"Gurudeo, don't tempt me like this. My determination itself is a well; It was absolutely dry without a drop of water. Your miracle was an explosive, which broke the rock inside that well, and out came a fine spring of faith. With that water, now, I will grow the garden of deep devotion to You. By Your kind blessing, I will plant the fruit trees of good morals and flower plants of good deeds everywhere. I will do away with all the monentary attachments of worldly property.\"\n\nLook, O listeners, what a transformation had taken place in Bhaskara's attitude with a brief\t\nassociation with a saint! Darshan of a real saint is unique in nature; it has been narrated in detail\nby Saint Tukaram in his hymns. Read those hymns, meditate over them, and experience the truth in your own interest. The news of creating water in a dry well spread like wild fire and people, like flies rushing to honey, or ants running after sugar, came for the Darshan of Shri Gajanan Maharaj in huge numbers. They went to the well, drank the water and quenched their thirst. The water was clean, cold, tasty and sweeter than nectar. People cheered Shri Gajanan Maharaj again and again. Shri Gajanan Maharaj did not stay in Adgaon; He instead returned to Shegaon with Bhaskar.\n\nMay the ‘Gajanan Vijay Granth’, composed by Dasganu, be an ideal guide for devotees to understand the greatness of a real saint.\n\n\"SHUBHAM BHAVATU\"\nHere ends Chapter Five",
  "youtube_video_id": "_Kst8Xp9SCQ"
}