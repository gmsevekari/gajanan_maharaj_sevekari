{
  "title_mr": "अध्याय ६",
  "title_en": "Adhyay 6",
  "adhyay_mr": "॥ श्रीगणेशाय नमः ॥\n\nहे परममंगला श्रीहरी । तुझी कृपा झालियावरी ।\nअशुभ अवघें जातें दुरी । हा अनुभव संतांचा ॥१॥\n\nत्या संतवाक्यीं भरंवसा । मी ठेवून श्रीनिवासा ।\nमंगलाची धरुन आशा । तुझ्या दारीं पातलों ॥२॥\n\nआतां विन्मुख लावल्यास । त्याचा तुला लागेल दोष ।\nआणि बट्टा वाक्यास । लागेल कीं संतांच्या ॥३॥\n\nम्हणोन हे माधवा ! । अभिमान माझा धरावा ।\nरोष कधीं ना करावा । या अजाण लेंकरावर ॥४॥\n\nबालकांचें हीनपण । मातेलागीं दूषण ।\nहें मनांत आणून करणें असेल तें करी ॥५॥\n\nअसो बंकटलाला घरीं । राहिली समर्थांची स्वारी ।\nतयीं अपूर्व एक घडली खरी । गोष्ट श्रोते ती ऐका ॥६॥\n\nगांवाचिया दक्षिणेस । बंकटलालाच्या मळ्यास ।\nमहाराज गेले एक दिवस । कणसें मक्याचीं खावया ॥७॥\n\nबहुत मंडळी बरोबरी । कणसें खाया आली खरी ।\nविहिरीपासीं तयारी । केली कणसें भाजण्याची ॥८॥\n\nविहीर होती धनत्तर । पाणी जिला अपरंपार ।\nगर्द छायेचे वृक्ष थोर । जवळ होते चिंचेचे ॥९॥\n\nआगटया पेटल्या एकसरां । आजमासें हो दहा बारा ।\nतेणें डोंब झाला खरा । गगनोदरीं धूमाचा ॥१०॥\n\nत्यायोगें ऐसे झाले । आग्या मोहोळ लागलेलें ।\nचिंचवृक्षावरी भलें । त्याच्या माशा उठल्या कीं ॥११॥\n\nत्या माशा उठतां क्षणीं । मंडळी गेली पळोनी ।\nकणसें ठिकाणच्या ठिकाणीं । मक्याचीं तीं राहिलीं हो ॥१२॥\n\nत्या आग्या मोहोळांच्या मक्षिका । पसरल्या अवघ्या मळ्यांत देखा ।\nघोंगडयाचा करुन बुरखा । कोणी गेले पळून ॥१३॥\n\nप्राणापरी आवडती । वस्तु नसे हो कोणती ।\nअशा वेळीं समर्थमूर्ति । आसनीं होती निर्धास्त ॥१४॥\n\nते नाहीं पळून गेले । आसनीं आपल्या स्वस्थ बसले ।\nविचार करुं लागले । निजचित्तीं माश्यांचा ॥१५॥\n\nमाशी तरी मीच झालों । मोहोळ तेंही मीच बनलों ।\nकणसें खाया मीच आलों । कणसें तेंही रुपें माझीं ॥१६॥\n\nऐशा विचारें आनंदांत । महाराज राहिले डोलत ।\nअंगावरी असंख्यात । माशा येऊन बैसल्या ॥१७॥\n\nवाटे पासोडी माश्यांची । समर्थ पांघरले साची ।\nयोग्यता ब्रह्मनिष्ठाची । काय वर्णन करावी ? ॥१८॥\n\nमाशा चावती वरच्यावरी । परी न तो पर्वा करी ।\nत्यांचे कांटे शरीरीं । बोचले असती असंख्यात ॥१९॥\n\nयासी झाला एक प्रहर । भक्त झाले चिंतातुर ।\nबंकटलालाचें अंतर । दुःखें व्याकुळ झालें हो ॥२०॥\n\nकोठून बुद्धि झाली मला । येथ आणिलें समर्थाला ।\nकणसें मक्याचीं खावयाला । मंडळीच्या समवेत ॥२१॥\n\nअशा समर्थालागून । दुःख द्याया मीच कारण ।\nझालों हें कां शिष्यपण । माझे हाय रे दुर्दैवा ! ॥२२॥\n\nबंकटलालानें तयारी । पुढें येण्याची केली खरी ।\nहें जाणोन अंतरीं । कौतुक केलें समर्थानें ॥२३॥\n\nजीवांनो ! जा निघोन । बसा मोहोळीं जाऊन ।\nमाझ्या बंकटाकारण । तुम्हीं न कोणीं चावावें ॥२४॥\n\nजमलेल्या मंडळींत । बंकट हाच निःसीम भक्त ।\nजो माझ्याप्रीत्यर्थ । येत आहे धांवोनिया ॥२५॥\n\nऐसें म्हणतां माशा गेल्या । मोहोळावरी जाऊन बैसल्या ।\nबंकटलालानें पाहिल्या । त्या आपल्या निजदृष्टीं ॥२६॥\n\nमहाराज त्या पाहोनी । बोलते झाले हांसोनी ।\nवा खूप केलीस मेजवानी । आम्हांसी तूं माश्यांची ॥२७॥\n\nअरे ते जीव विषारी । बैसले माझ्या अंगावरी ।\nमाझ्यापासून झाले दुरी । लड्डूभक्त येधवां ॥२८॥\n\nयाचा करी विचार । संकट आल्या कोणावर ।\nकोणी न साह्य करणार । एका ईश्वरावांचुनी ॥२९॥\n\nजिलबी पेढे बरफी खाती । माशा आल्या पळून जाती ।\nऐशी जयांची आहे कृति । ते स्वार्थी भक्त निःसंशय ॥३०॥\n\nबंकटलाल मधुरोत्तर । करितां झाला त्यावर ।\nमहाराज आणवूं कां सोनार । कांटे माश्यांचे काढवया ! ॥३१॥\n\nमहापापी मी गुरुराया । तुम्हांलागीं त्रास द्याया ।\nआणवितां झालों या ठायां । माशा किती डसल्या तरी ! ॥३२॥\n\nगांधी अगणित अंगावर । उठल्या तुमच्या साचार ।\nयाचा व्हावया परिहार । उपाय सांगा कोणता ? ॥३३॥\n\nबंकटलालाचें ऐकिलें । वचन महाराज बोलते झाले ।\nअरे यांत ना कांहीं अधिक घडलें । डसणें स्वभाव माश्यांचा ॥३४॥\n\nमला त्याची मुळींच बाधा । होणार नाहीं जाण कदा ।\nत्या माशीरुप सच्चिदानंदा । म्यां जाणलें म्हणोन ॥३५॥\n\nमाशी तरी तोच झाला । तोच आहे माझा पुतळा ।\nपाण्यानेंच पाण्याला । काय दुखवितां येईल ? ॥३६॥\n\nहें ऐकतां ब्रह्मज्ञान । बंकटलाल धरी मौन ।\nकांटे काढण्यालागून । बाहिलें त्यानें सोनारा ॥३७॥\n\nसोनार चिमटे घेऊन आले । देहास शोधूं लागले ।\nकोठें आहेत कांटे रुतले । मक्षिकेचे पहावया ॥३८॥\n\nमहारज वदले तयांना । काय ह्या वंध्यामैथुना ।\nकरितसा तुमच्या नयनां । कांटे ते ना दिसतील ॥३९॥\n\nत काढण्या चिमटयाची । गती नाहीं मुळींच साची ।\nसाक्ष ती ह्या गोष्टीची । मीच दावितों तुम्हांला ॥४०॥\n\nऐसें म्हणून कौतुक केलें । वायूलागीं रोधून धरिलें ।\nतों कांटे अवघे वरी आले । रुतलेल्या स्थलांतून ॥४१॥\n\nतो पाहतां प्रकार । लोक आनंदले फार ।\nकळून आला अधिकार । श्रीगजाननस्वामीचा ॥४२॥\n\nपुढें कणसें भाजलीं । अवघ्यांनीं तीं ग्रहण केलीं ।\nअस्तमानीं निघून आली । मंडळी निजगृहातें ॥४३॥\n\nअसो पुढें एक वेळा । महाराज गेले अकोटाला ।\nआपुल्या बंधूस भेटण्याला । श्रीनरसिंगजीकारणें ॥४४॥\n\nहा कोतश्या अल्लीचा । शिष्य मराठा जातीचा ।\nकंठमणी विठ्ठलाचा । भक्\u200Dतिबलानें झाला असे ॥४५॥\n\nत्या नरसिंगजीचें चरित्र । मीं भक्\u200Dतलीलामृतांत ।\nवर्णिलें आहे इत्यंभूत । आतां तें सांगणें नको ॥४६॥\n\nहें आकोट नामें नगर । शेगांवाहून साचार ।\nआहे अठरा कोसांवर । ईशान्येला परियेसी ॥४७॥\n\nमनोवेगाचा सजवून वारु । निघते झाले सद्\u200Cगुरु ।\nजे पदनताचे कल्पतरु । श्रीगजानन महाराज ॥४८॥\n\nअकोटाच्या सान्निध्यासी । एका निबिडतरशा अरण्यासी ।\nनससिंग राहे अहर्निशीं । एकान्तवास सेवावया ॥४९॥\n\nहें निर्जन अवघें अरण्य । महा भयकंर दारुण ।\nनिंब अश्\u200Dवत्थ रातांजन । वृक्ष जेथें उदेले ॥५०॥\n\nलता त्या नाना जाती । वृक्षा वेढून बैसल्या असती ।\nण वाढलें भूमीवरती । सर्प वारुळीं असंख्यात ॥५१॥\n\nऐशा त्या अरण्यांत । नरसिंगजी जाऊन बसत ।\nम्हणून आले अवचित । समर्थ त्यासी भेटावया ॥५२॥\n\nसारखा भेटे सारख्यासी । पाणीच मिळें पाण्याशीं ।\nविजातीय द्रव्यासी । समरसता होणें नसे ॥५३॥\n\nगजाननासी पाहिलें । तेणें चित्त आनंदलें ।\nमी नरसिंगजीचें भलें । तो प्रेमा न वर्णवे कीं ॥५४॥\n\nएक हरी एक हर । चालते बोलते परमेश्\u200Dवर ।\nएक राम एक कुमर । वसुदेवदेवकीचा ॥५५॥\n\nएक मुनि वसिष्ठ । एक पाराशर ऋषि श्रेष्ठ ।\nएक जान्हवीचा कांठ । एक तट गोदेचा ॥५६॥\n\nएक हिरा कोहिनूर । एक कौस्तुभ साचार ।\nएक वैनतेय एक कुमर । सती वानरी अंजनीचा ॥५७॥\n\nदोघे भेटले एकमेकां । दोघा आनंद सारखा ।\nबैसते झाले आसनीं एका । हितगुज तें करावया ॥५८॥\n\nअनुभव ते आपापले । एकमेकां कथिते झाले ।\nनरसिंगा, तूं उत्तम केलें । प्रपंचांत राहिलास ॥५९॥\n\nमीं त्याग केला तयाचा । स्वीकार करुन योगाचा ।\nसच्चिदानंद तत्त्वाचा । करिता झालों विचार ॥६०॥\n\nया योगाच्या क्रियेंत । गोष्टी होती अघटीत ।\nज्यांचा मुळीं न लागे अंत । या सामान्य लोकांला ॥६१॥\n\nत्या गोष्टी लपवावया । पिसा बनलों जगा ठायां ।\nउपाधी ते नासावया । वेड बळेंच पांघरलों ॥६२॥\n\nतत्त्व जाणण्याकारण । मार्ग कथिले आहेत तीन ।\nकर्म, भक्ति, योग म्हणून । शास्त्रकारांनीं शास्त्रांत ॥६३॥\n\nफल या तिन्ही मार्गांचें । एकचि आहे अखेरीचें ।\nपरी बाह्य स्वरुप त्यांचें । भिन्न भिन्न असें कीं ॥६४॥\n\nयोगी योगक्रियेचा । जरी अभिमान वाही साचा ।\nतरी तयासी तत्त्वाचा । खर बोध ना होईल ॥६५॥\n\nयोगक्रियावरुन । अलिप्त रहावें तयापासून ।\nकमलपत्रासमान । तरीच तत्त्व कळून ये ॥६६॥\n\nयाचपरी प्रपंचाची । स्थिति नरसिंगा आहे साची ।\nआसक्ति कन्यापुत्रांची । मुळींच राहतां कामा नये ॥६७॥\n\nगार पाण्यांत राहते । परी न पाणी शिरुं देते ।\nसेंच वागती साचें । या प्रपंचामाझारीं ॥६८॥\n\nयापरी त्वां रहावें । अपेक्षारहित असावें ।\nचित्तांतून ना ढळूं द्यावें । सच्चिदानंद ईशाला ॥६९॥\n\nम्हणजे कांहींच अशक्य नाहीं । तूं, मी आणि शेषशायी ।\nएकरुप आहों पाही । जन जनार्दन भिन्न नसे ॥७०॥\n\nनरसिंग म्हणती बंधुराया ! । आलास मसी भेटावया ।\nही तुझी केवढी दया । उपमा याला देण्या नसे ॥७१॥\n\nप्रपंच मुळीं अशाश्वत । त्याची काय किंमत ।\nदुपारच्या सावलीप्रत । कोण सांग खरे मानी ? ॥७२॥\n\nतूं कथिलें जयापरी । तैसा वागेन भूवरीं ।\nमी जाण वरच्यावरी । अशीच भेटी द्यावी तुवां ॥७३॥\n\nदेह-प्रारब्ध जयाचें । असेल ज्या जातीचें ।\nतेंच आहे व्हावयाचें । लोकाचारी निःसंशय ॥७४॥\n\nतुम्हां आम्हांकारणें । जें का धाडिलें ईशानें ।\nतेंच आहे आपणां करणें । निरालसपणें भूमीवरी ॥७५॥\n\nआतां विनंति इतुकीच खरी । व्यावहारिक भेट वरच्यावरी ।\nदेत जावी साजिरी । मी धाकटा बंधु तुझा ॥७६॥\n\nनंदीग्रामा राहिला भरत । रघुपतीची वाट पहात ।\nतैसाच मी या आकोटांत । राहून पाहतों वाट तुझी ॥७७॥\n\nतुला येथें यावया । अशक्य कांहीं नाहीं सदया ।\nअवघ्या आहेत योगक्रिया । अवगत तुला पहिल्यापून ॥७८॥\n\nपद न लावितां पाण्याप्रत । योगी भरधांव वरुनी पळत ।\nक्षणामाजीं फिरुन येत । शोधून अवघ्या त्रिभुवना ॥७९॥\n\nऐसें हितगुज उभयतांचें । रात्रभरी झालें साचें ।\nभरतें आलें प्रेमाचें । दोघांचिया संगमीं ॥८०॥\n\nखरे खरे जे का संत । तेथें हेंच घडून येत ।\nदांभिकांचीं होतात । भांडणें पाहून एकमेकां ॥८१॥\n\nदांभिक म्हणूं नये गुरु । ते अवघे पोटभरु ।\nपुरामाजीं फुटकें तारुं । तारण्यासी समर्थ नसे ! ॥८२॥\n\nदांभिकांचा बोलबाला । जरी होतो जगीं भला ।\nतरी त्यागणें आहे त्याला । निवडूनिया श्रोते हो ! ॥८३॥\n\nसंतत्व नाहीं मठांत । संतत्व नाहीं विद्वत्तेंत।\nसंतत्व नाहीं कवित्वांत । तेथें स्वानुभव पाहिजे ॥८४॥\n\nदांभिक मुलाम्याचें सोनें । त्याला सांगा काय घेणें ।\nगृहिणी म्हणून ठेवणें । काय कसबीण सदनांत ? ॥८५॥\n\nही संतजोडी साक्षात्कारी । दांभिकतेची साच वैरी ।\nनांदे ज्याच्या सदैव घरीं । सन्नीति सदाचार ॥८६॥\n\nनरसिंगजीस भेटण्या जाण । काननीं आले गजानन ।\nऐसें कळलें वर्तमान । गुराखीद्वारें आकोटाला ॥८७॥\n\nतें कळतां आनंदले । लोक धावूं लागले ।\nनारळ घेऊन निघाले । पाहाया द्वय संतांसी ॥८८॥\n\nएकमेकां ऐसें म्हणती । चला चला रे सत्वर गती ।\nगोदा आणि भागीरथी । संगम पावली काननांत ॥८९॥\n\nत्या भेटरुप प्रयागासी । जाऊं आपण स्नानासी ।\nमहोदयपर्वणीसी । साधून घेऊं चला हो ॥९०॥\n\nतों इकडे काय झालें । गजानन आधींच निघून गेले ।\nनरसिंगासी पुसून भले । भेट ना झाली पौरांसी ॥९१॥\n\nपुढें एकदां गजानन । करीत असतां भ्रमण ।\nदर्यापुराच्या सन्निध जाण । येते जाहाले शिष्यांसह ॥९२॥\n\nदर्यापुराच्या शेजारीं । शिवर गांव निर्धारी ।\nअसे चंद्रभागेच्या तीरीं । व्रजभूषणा वास जेथें ॥९३॥\n\nश्रोते ही चंद्रभागा । पंढरीची नाहीं बघा ।\nही लहानशी एक गंगा । पयोष्णीला मिळणारी ॥९४॥\n\nया शिवर गांवांत । व्रजभूषण नामें पंडित ।\nचार भाषा अवगत । होत्या श्रोते जयाला ॥९५॥\n\nकीर्ति ज्याच्या विद्वत्तेची । वर्\u200Dहाडीं पसरली साची ।\nयाला भक्ति भास्कराची । आत्यंतिक असे हो ॥९६॥\n\nप्रत्यहीं चंद्रभागेवर । स्नान करी साचार ।\nउदयास येतां दिनकर । अर्घ्य त्यासी देतसे ॥९७॥\n\nपंच पंच उषःकाला । व्रजभूषण उठे भला ।\nसारुन प्रातर्विधीला । अरुणोदयीं स्नान करी ॥९८॥\n\nतेंही शीतोदकांनीं । ऐसा कर्मठ परी ज्ञानी ।\nमानमान्यता विद्वज्जनीं । ज्याची होती विशेष ॥९९॥\n\nत्या शिवरगांवाला । योगीराज फिरत आला ।\nवाटे तपाचें द्यावयाला । फल त्या व्रजभूषणासी ॥१००॥\n\nचंद्रभागेच्या वाळवंटीं । हा बैसला ज्ञानजेठी ।\nसमोर नदीचिया कांठीं । आले व्रजभूषण स्नानाला ॥१॥\n\nती प्रभातीची वेळा पाही । प्रकाशिल्या दिशा दाही ।\nक्कुटाचा आवाज येई । वरचेवरी ऐकावया ॥२॥\n\nचातक भारद्वाज पांखरें । जाऊं लागलीं अत्यादरें ।\nभास्करासी सामोरे । पूर्व दिशा लक्षून ॥३॥\n\nभास्कराचा उदय होतां । तम निमाला हां हां म्हणतां ।\nजैसा सभेस पंडित येतां । मूर्ख जाती उठोनी ॥४॥\n\nऐशा त्या सुप्रभातीं । वाळवंटीं गुरुमूर्ति ।\nबैसली होती निश्चिती । ब्रह्मानंदीं डोलत ॥५॥\n\nसवें शिष्य अपार । बसले होते मंडलाकार ।\nते शिष्य नव्हते किरणें थोर । त्या गजाननभास्कराचीं ॥६॥\n\nतईं व्रजभूषण तत्त्वतां । झाला सूर्यासी अर्घ्य देतां ।\nतो हा पुढें ज्ञानसविता । त्यानें पाहिला प्रत्यक्ष ॥७॥\n\nसूर्याप्रमाणें सतेज कांति । अजानुबाहू निश्चिती ।\nदृष्टि नासाग्राच्या वरती । स्थिर जयाची झाली असे ॥८॥\n\nऐसा पुरुष पाहतां क्षणीं । व्रजभूषण हर्षला मनीं ।\nसंध्यासामान घेऊनी । आला धांवून जवळ त्यांच्या ॥९॥\n\nअर्घ्य दिलें पायांवरी । गजाननाच्या सत्वरीं ।\nप्रदक्षणाही अखेरी । त्यानें घातली तयाला ॥११०॥\n\nमित्राय नमः सूर्याय नमः । भानवे नमः खगाय नमः ।\nऐसीं नांवें घेऊन पाहा । घातले द्वादश नमस्कार ॥११॥\n\nशेवटीं आरती ओवाळिली । गजाननासी आदरें भली ।\nन्यूनता ती नाहीं पडली । कशाचीही त्या ठायां ॥१२॥\n\nप्रार्थनापूर्वक नमस्कार । साष्टांग केला अखेर ।\nमुखानें तें स्तवन थोर । महाराजाचें चाललें ॥१३॥\n\nमाझ्या तपाचरणाचें । फळ आजि मिळालें साचें ।\nदर्शन दिव्य पायाचें । आज झालों धन्य मी ॥१४॥\n\nनभोदरींच्या भास्कराला । देत होतों अर्घ्य भला ।\nतों आज प्रत्यक्ष पाहिला । ज्ञाननिधि योगेश्वर ॥१५॥\n\n(श्लोक) हे पूर्णब्रह्म जगचालक ज्ञानराशी । ऐसें युगायुगीं किती अवतार घेसी ।\nझाल्यास दर्शने तुझें भवरोगचिंता । नासे गजाननगुरो, मज पाव आतां ॥१॥\n\nऐसी प्रार्थना करुन । संपविलें त्यानें स्तवन ।\nयोगेश्वरें या आलिंगन । दृढ दिधलें त्या दोन्ही करें ॥१६॥\n\nमाय जैसी लेंकराला । प्रेमें धरी पोटाला ।\nतेवीं व्रजभूषणाला । धरिते झाले महाराज ॥१७॥\n\nमस्तकावरी ठेविला कर । आशीर्वाद दिधला थोर ।\nसर्वदा तुझा जयजयकार । होईल बाळा व्रजभूषणा ! ॥१८॥\n\nकर्ममार्ग सोडूं नको । विधी निरर्थक मानूं नको ।\nमात्र त्यांत होऊं नको । लिप्त बाळा केव्हांही ॥१९॥\n\nआचरुन कर्मफल । टाकितां भेटतो घननीळ ।\nत्याच्या अंगीं न लागे मळ । या कर्माचा केव्हांही ॥१२०॥\n\nतूं आतां आपुल्या सदनीं । माझे बोल ठेवी मनीं ।\nप्रत्यहीं माझें तुला ध्यानीं । होत जाईल दर्शन ॥२१॥\n\nऐसें म्हणून प्रसाद दिला । श्रीफलाचा श्रोते भला ।\nत्या व्रजभूषण पंडिताला । महाराज आले शेगांवीं ॥२२॥\n\nह्या शेगांवाचें होतें नांव । पूर्वकालीं शिवगांव ।\nअपभ्रंशें लाधला ठाव । शेगांव या शब्दाला ॥२३॥\n\nतेंच हल्लीं प्रचलीत । आहे बुधहो वर्\u200Dहाडांत ।\nसतरा पाटील होते सत्य । ह्या एकाच ग्रामाला ॥२४॥\n\nमहाराज शेगांवासी आले । परी न स्थिर राहिले ।\nहमेशा ते भटकत फिरले । मनास येईल त्या स्थला ॥२५॥\n\nआकोट अकोलें मलकापूर । नांवें सांगावीं कुठवर ? ।\nचांदण्यांची न होणार । मोजदाद कोणाही ॥२६॥\n\nज्येष्ठ आषाढ महिना गेला । पुढें श्रावण मास आला ।\nउत्सव होता सुरुं झाला । मारुतीच्या राऊळांत ॥२७॥\n\nहें मारुतीचें मंदिर । शेगांवीं भव्य साचार ।\nपाटील मंडळी थोर थोर । होती या भक्त देवाची ॥२८॥\n\nपेंडीलागीं जैसा आळा । तेवीं पाटील गांवाला ।\nजें जें कांहीं आवडे त्याला । तिकडे लोकांचा कल होई ॥२९॥\n\nचाले उत्सव महिनाभर । अभिषेक पोथी कीर्तन गजर ।\nअन्नदानाशीं येई पूर । अवघे लोक तृप्त होती ॥१३०॥\n\nउत्सवाचा पुढारी । खंडू पाटील निर्धारी ।\nजो गांवचा कारभारी । होता उदार मनाचा ॥३१॥\n\nश्रोते हें पाटीलपण । आहे वाघाचें पांघरुण ।\nतें जो घेई त्याला जन । भिऊं लागती सहजची ॥३२॥\n\nगांव करी तें राव न करी । ऐशी मराठी भितरीं ।\nम्हण एक आहे साजरी । ती यथातथ्य असे ॥३३॥\n\nत्या मारुई मंदिरासी । आले गजानन पुण्यराशी ।\nश्रावणाच्या आरंभासी । उत्सव श्रीचा पाहावया ॥३४॥\n\nबोलले बंकटलालासी । मी आतां या मंदिरासी ।\nराहीन जाणा अहर्निशीं । त्याचा शोक करुं नको ॥३५॥\n\nगोसावी संन्यासी फकीर । यांना कायमचें राहण्या घर ।\nयोग्य नाहीं साचार । तुम्हां प्रापंचिकाचें ॥३६॥\n\nमी परमहंस संन्यासी । आतां राहातों मंदिरासी ।\nतूं बोलाविशी ज्या दिवशीं । तेवढयापुरता येईन तेथ ॥३७॥\n\nहें अंतरींचें गुह्य तुला । कथन केलें बंकटलाला ।\nस्वामी शंकराचार्याला । भ्रमण करणें भाग आलें ॥३८॥\n\nगोसावी मच्छिंद्र जालंदर । हेही राहिले निरंतर ।\nप्रापंचिकाचें वगळून घर । काननामाजीं वृक्षातळीं ॥३९॥\n\nछत्रपती राजा शिवाजी । जो रणबहादूर वीरगाजी ।\nज्यानें हिंदूची रक्षिली बाजी । दंडून दुष्ट यवनांना ॥१४०॥\n\nत्या शिवाजीचें प्रेम फार । होतें रामदासावर ।\nपरी सज्जनगडावर । स्वामी होते वस्तीला ॥४१॥\n\nयाचा विचार करावा । हट्ट मुळीं ना धरावा ।\nमाझ्या म्हणण्यास मान द्यावा । यांत कल्याण तुझें असे ॥४२॥\n\nनिरुपाय होऊन अखेर । देता झाला रुकार ।\nतो बंकटलाल सावकार । गजाननाचें म्हणण्याला ॥४३॥\n\nमंदिरीं स्वामी समर्थ येतां । हर्ष झाला समस्तां ।\nभास्कर पाटील शुश्रूषेकरितां । जवळ राही निरंतर ॥४४॥\n\nहा दासगणूविरचित । गजाननविजय नामें ग्रंथ ।\nमुमुक्षूला दावो पथ । संतचरणसेवेचा ॥१४५॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य षष्ठोऽध्यायः समाप्तः ॥",
  "adhyay_en": "॥ श्रीगणेशाय नमः ॥\n\nहे परममंगला श्रीहरी । तुझी कृपा झालियावरी ।\nअशुभ अवघें जातें दुरी । हा अनुभव संतांचा ॥१॥\n\nत्या संतवाक्यीं भरंवसा । मी ठेवून श्रीनिवासा ।\nमंगलाची धरुन आशा । तुझ्या दारीं पातलों ॥२॥\n\nआतां विन्मुख लावल्यास । त्याचा तुला लागेल दोष ।\nआणि बट्टा वाक्यास । लागेल कीं संतांच्या ॥३॥\n\nम्हणोन हे माधवा ! । अभिमान माझा धरावा ।\nरोष कधीं ना करावा । या अजाण लेंकरावर ॥४॥\n\nबालकांचें हीनपण । मातेलागीं दूषण ।\nहें मनांत आणून करणें असेल तें करी ॥५॥\n\nअसो बंकटलाला घरीं । राहिली समर्थांची स्वारी ।\nतयीं अपूर्व एक घडली खरी । गोष्ट श्रोते ती ऐका ॥६॥\n\nगांवाचिया दक्षिणेस । बंकटलालाच्या मळ्यास ।\nमहाराज गेले एक दिवस । कणसें मक्याचीं खावया ॥७॥\n\nबहुत मंडळी बरोबरी । कणसें खाया आली खरी ।\nविहिरीपासीं तयारी । केली कणसें भाजण्याची ॥८॥\n\nविहीर होती धनत्तर । पाणी जिला अपरंपार ।\nगर्द छायेचे वृक्ष थोर । जवळ होते चिंचेचे ॥९॥\n\nआगटया पेटल्या एकसरां । आजमासें हो दहा बारा ।\nतेणें डोंब झाला खरा । गगनोदरीं धूमाचा ॥१०॥\n\nत्यायोगें ऐसे झाले । आग्या मोहोळ लागलेलें ।\nचिंचवृक्षावरी भलें । त्याच्या माशा उठल्या कीं ॥११॥\n\nत्या माशा उठतां क्षणीं । मंडळी गेली पळोनी ।\nकणसें ठिकाणच्या ठिकाणीं । मक्याचीं तीं राहिलीं हो ॥१२॥\n\nत्या आग्या मोहोळांच्या मक्षिका । पसरल्या अवघ्या मळ्यांत देखा ।\nघोंगडयाचा करुन बुरखा । कोणी गेले पळून ॥१३॥\n\nप्राणापरी आवडती । वस्तु नसे हो कोणती ।\nअशा वेळीं समर्थमूर्ति । आसनीं होती निर्धास्त ॥१४॥\n\nते नाहीं पळून गेले । आसनीं आपल्या स्वस्थ बसले ।\nविचार करुं लागले । निजचित्तीं माश्यांचा ॥१५॥\n\nमाशी तरी मीच झालों । मोहोळ तेंही मीच बनलों ।\nकणसें खाया मीच आलों । कणसें तेंही रुपें माझीं ॥१६॥\n\nऐशा विचारें आनंदांत । महाराज राहिले डोलत ।\nअंगावरी असंख्यात । माशा येऊन बैसल्या ॥१७॥\n\nवाटे पासोडी माश्यांची । समर्थ पांघरले साची ।\nयोग्यता ब्रह्मनिष्ठाची । काय वर्णन करावी ? ॥१८॥\n\nमाशा चावती वरच्यावरी । परी न तो पर्वा करी ।\nत्यांचे कांटे शरीरीं । बोचले असती असंख्यात ॥१९॥\n\nयासी झाला एक प्रहर । भक्त झाले चिंतातुर ।\nबंकटलालाचें अंतर । दुःखें व्याकुळ झालें हो ॥२०॥\n\nकोठून बुद्धि झाली मला । येथ आणिलें समर्थाला ।\nकणसें मक्याचीं खावयाला । मंडळीच्या समवेत ॥२१॥\n\nअशा समर्थालागून । दुःख द्याया मीच कारण ।\nझालों हें कां शिष्यपण । माझे हाय रे दुर्दैवा ! ॥२२॥\n\nबंकटलालानें तयारी । पुढें येण्याची केली खरी ।\nहें जाणोन अंतरीं । कौतुक केलें समर्थानें ॥२३॥\n\nजीवांनो ! जा निघोन । बसा मोहोळीं जाऊन ।\nमाझ्या बंकटाकारण । तुम्हीं न कोणीं चावावें ॥२४॥\n\nजमलेल्या मंडळींत । बंकट हाच निःसीम भक्त ।\nजो माझ्याप्रीत्यर्थ । येत आहे धांवोनिया ॥२५॥\n\nऐसें म्हणतां माशा गेल्या । मोहोळावरी जाऊन बैसल्या ।\nबंकटलालानें पाहिल्या । त्या आपल्या निजदृष्टीं ॥२६॥\n\nमहाराज त्या पाहोनी । बोलते झाले हांसोनी ।\nवा खूप केलीस मेजवानी । आम्हांसी तूं माश्यांची ॥२७॥\n\nअरे ते जीव विषारी । बैसले माझ्या अंगावरी ।\nमाझ्यापासून झाले दुरी । लड्डूभक्त येधवां ॥२८॥\n\nयाचा करी विचार । संकट आल्या कोणावर ।\nकोणी न साह्य करणार । एका ईश्वरावांचुनी ॥२९॥\n\nजिलबी पेढे बरफी खाती । माशा आल्या पळून जाती ।\nऐशी जयांची आहे कृति । ते स्वार्थी भक्त निःसंशय ॥३०॥\n\nबंकटलाल मधुरोत्तर । करितां झाला त्यावर ।\nमहाराज आणवूं कां सोनार । कांटे माश्यांचे काढवया ! ॥३१॥\n\nमहापापी मी गुरुराया । तुम्हांलागीं त्रास द्याया ।\nआणवितां झालों या ठायां । माशा किती डसल्या तरी ! ॥३२॥\n\nगांधी अगणित अंगावर । उठल्या तुमच्या साचार ।\nयाचा व्हावया परिहार । उपाय सांगा कोणता ? ॥३३॥\n\nबंकटलालाचें ऐकिलें । वचन महाराज बोलते झाले ।\nअरे यांत ना कांहीं अधिक घडलें । डसणें स्वभाव माश्यांचा ॥३४॥\n\nमला त्याची मुळींच बाधा । होणार नाहीं जाण कदा ।\nत्या माशीरुप सच्चिदानंदा । म्यां जाणलें म्हणोन ॥३५॥\n\nमाशी तरी तोच झाला । तोच आहे माझा पुतळा ।\nपाण्यानेंच पाण्याला । काय दुखवितां येईल ? ॥३६॥\n\nहें ऐकतां ब्रह्मज्ञान । बंकटलाल धरी मौन ।\nकांटे काढण्यालागून । बाहिलें त्यानें सोनारा ॥३७॥\n\nसोनार चिमटे घेऊन आले । देहास शोधूं लागले ।\nकोठें आहेत कांटे रुतले । मक्षिकेचे पहावया ॥३८॥\n\nमहारज वदले तयांना । काय ह्या वंध्यामैथुना ।\nकरितसा तुमच्या नयनां । कांटे ते ना दिसतील ॥३९॥\n\nत काढण्या चिमटयाची । गती नाहीं मुळींच साची ।\nसाक्ष ती ह्या गोष्टीची । मीच दावितों तुम्हांला ॥४०॥\n\nऐसें म्हणून कौतुक केलें । वायूलागीं रोधून धरिलें ।\nतों कांटे अवघे वरी आले । रुतलेल्या स्थलांतून ॥४१॥\n\nतो पाहतां प्रकार । लोक आनंदले फार ।\nकळून आला अधिकार । श्रीगजाननस्वामीचा ॥४२॥\n\nपुढें कणसें भाजलीं । अवघ्यांनीं तीं ग्रहण केलीं ।\nअस्तमानीं निघून आली । मंडळी निजगृहातें ॥४३॥\n\nअसो पुढें एक वेळा । महाराज गेले अकोटाला ।\nआपुल्या बंधूस भेटण्याला । श्रीनरसिंगजीकारणें ॥४४॥\n\nहा कोतश्या अल्लीचा । शिष्य मराठा जातीचा ।\nकंठमणी विठ्ठलाचा । भक्\u200Dतिबलानें झाला असे ॥४५॥\n\nत्या नरसिंगजीचें चरित्र । मीं भक्\u200Dतलीलामृतांत ।\nवर्णिलें आहे इत्यंभूत । आतां तें सांगणें नको ॥४६॥\n\nहें आकोट नामें नगर । शेगांवाहून साचार ।\nआहे अठरा कोसांवर । ईशान्येला परियेसी ॥४७॥\n\nमनोवेगाचा सजवून वारु । निघते झाले सद्\u200Cगुरु ।\nजे पदनताचे कल्पतरु । श्रीगजानन महाराज ॥४८॥\n\nअकोटाच्या सान्निध्यासी । एका निबिडतरशा अरण्यासी ।\nनससिंग राहे अहर्निशीं । एकान्तवास सेवावया ॥४९॥\n\nहें निर्जन अवघें अरण्य । महा भयकंर दारुण ।\nनिंब अश्\u200Dवत्थ रातांजन । वृक्ष जेथें उदेले ॥५०॥\n\nलता त्या नाना जाती । वृक्षा वेढून बैसल्या असती ।\nण वाढलें भूमीवरती । सर्प वारुळीं असंख्यात ॥५१॥\n\nऐशा त्या अरण्यांत । नरसिंगजी जाऊन बसत ।\nम्हणून आले अवचित । समर्थ त्यासी भेटावया ॥५२॥\n\nसारखा भेटे सारख्यासी । पाणीच मिळें पाण्याशीं ।\nविजातीय द्रव्यासी । समरसता होणें नसे ॥५३॥\n\nगजाननासी पाहिलें । तेणें चित्त आनंदलें ।\nमी नरसिंगजीचें भलें । तो प्रेमा न वर्णवे कीं ॥५४॥\n\nएक हरी एक हर । चालते बोलते परमेश्\u200Dवर ।\nएक राम एक कुमर । वसुदेवदेवकीचा ॥५५॥\n\nएक मुनि वसिष्ठ । एक पाराशर ऋषि श्रेष्ठ ।\nएक जान्हवीचा कांठ । एक तट गोदेचा ॥५६॥\n\nएक हिरा कोहिनूर । एक कौस्तुभ साचार ।\nएक वैनतेय एक कुमर । सती वानरी अंजनीचा ॥५७॥\n\nदोघे भेटले एकमेकां । दोघा आनंद सारखा ।\nबैसते झाले आसनीं एका । हितगुज तें करावया ॥५८॥\n\nअनुभव ते आपापले । एकमेकां कथिते झाले ।\nनरसिंगा, तूं उत्तम केलें । प्रपंचांत राहिलास ॥५९॥\n\nमीं त्याग केला तयाचा । स्वीकार करुन योगाचा ।\nसच्चिदानंद तत्त्वाचा । करिता झालों विचार ॥६०॥\n\nया योगाच्या क्रियेंत । गोष्टी होती अघटीत ।\nज्यांचा मुळीं न लागे अंत । या सामान्य लोकांला ॥६१॥\n\nत्या गोष्टी लपवावया । पिसा बनलों जगा ठायां ।\nउपाधी ते नासावया । वेड बळेंच पांघरलों ॥६२॥\n\nतत्त्व जाणण्याकारण । मार्ग कथिले आहेत तीन ।\nकर्म, भक्ति, योग म्हणून । शास्त्रकारांनीं शास्त्रांत ॥६३॥\n\nफल या तिन्ही मार्गांचें । एकचि आहे अखेरीचें ।\nपरी बाह्य स्वरुप त्यांचें । भिन्न भिन्न असें कीं ॥६४॥\n\nयोगी योगक्रियेचा । जरी अभिमान वाही साचा ।\nतरी तयासी तत्त्वाचा । खर बोध ना होईल ॥६५॥\n\nयोगक्रियावरुन । अलिप्त रहावें तयापासून ।\nकमलपत्रासमान । तरीच तत्त्व कळून ये ॥६६॥\n\nयाचपरी प्रपंचाची । स्थिति नरसिंगा आहे साची ।\nआसक्ति कन्यापुत्रांची । मुळींच राहतां कामा नये ॥६७॥\n\nगार पाण्यांत राहते । परी न पाणी शिरुं देते ।\nसेंच वागती साचें । या प्रपंचामाझारीं ॥६८॥\n\nयापरी त्वां रहावें । अपेक्षारहित असावें ।\nचित्तांतून ना ढळूं द्यावें । सच्चिदानंद ईशाला ॥६९॥\n\nम्हणजे कांहींच अशक्य नाहीं । तूं, मी आणि शेषशायी ।\nएकरुप आहों पाही । जन जनार्दन भिन्न नसे ॥७०॥\n\nनरसिंग म्हणती बंधुराया ! । आलास मसी भेटावया ।\nही तुझी केवढी दया । उपमा याला देण्या नसे ॥७१॥\n\nप्रपंच मुळीं अशाश्वत । त्याची काय किंमत ।\nदुपारच्या सावलीप्रत । कोण सांग खरे मानी ? ॥७२॥\n\nतूं कथिलें जयापरी । तैसा वागेन भूवरीं ।\nमी जाण वरच्यावरी । अशीच भेटी द्यावी तुवां ॥७३॥\n\nदेह-प्रारब्ध जयाचें । असेल ज्या जातीचें ।\nतेंच आहे व्हावयाचें । लोकाचारी निःसंशय ॥७४॥\n\nतुम्हां आम्हांकारणें । जें का धाडिलें ईशानें ।\nतेंच आहे आपणां करणें । निरालसपणें भूमीवरी ॥७५॥\n\nआतां विनंति इतुकीच खरी । व्यावहारिक भेट वरच्यावरी ।\nदेत जावी साजिरी । मी धाकटा बंधु तुझा ॥७६॥\n\nनंदीग्रामा राहिला भरत । रघुपतीची वाट पहात ।\nतैसाच मी या आकोटांत । राहून पाहतों वाट तुझी ॥७७॥\n\nतुला येथें यावया । अशक्य कांहीं नाहीं सदया ।\nअवघ्या आहेत योगक्रिया । अवगत तुला पहिल्यापून ॥७८॥\n\nपद न लावितां पाण्याप्रत । योगी भरधांव वरुनी पळत ।\nक्षणामाजीं फिरुन येत । शोधून अवघ्या त्रिभुवना ॥७९॥\n\nऐसें हितगुज उभयतांचें । रात्रभरी झालें साचें ।\nभरतें आलें प्रेमाचें । दोघांचिया संगमीं ॥८०॥\n\nखरे खरे जे का संत । तेथें हेंच घडून येत ।\nदांभिकांचीं होतात । भांडणें पाहून एकमेकां ॥८१॥\n\nदांभिक म्हणूं नये गुरु । ते अवघे पोटभरु ।\nपुरामाजीं फुटकें तारुं । तारण्यासी समर्थ नसे ! ॥८२॥\n\nदांभिकांचा बोलबाला । जरी होतो जगीं भला ।\nतरी त्यागणें आहे त्याला । निवडूनिया श्रोते हो ! ॥८३॥\n\nसंतत्व नाहीं मठांत । संतत्व नाहीं विद्वत्तेंत।\nसंतत्व नाहीं कवित्वांत । तेथें स्वानुभव पाहिजे ॥८४॥\n\nदांभिक मुलाम्याचें सोनें । त्याला सांगा काय घेणें ।\nगृहिणी म्हणून ठेवणें । काय कसबीण सदनांत ? ॥८५॥\n\nही संतजोडी साक्षात्कारी । दांभिकतेची साच वैरी ।\nनांदे ज्याच्या सदैव घरीं । सन्नीति सदाचार ॥८६॥\n\nनरसिंगजीस भेटण्या जाण । काननीं आले गजानन ।\nऐसें कळलें वर्तमान । गुराखीद्वारें आकोटाला ॥८७॥\n\nतें कळतां आनंदले । लोक धावूं लागले ।\nनारळ घेऊन निघाले । पाहाया द्वय संतांसी ॥८८॥\n\nएकमेकां ऐसें म्हणती । चला चला रे सत्वर गती ।\nगोदा आणि भागीरथी । संगम पावली काननांत ॥८९॥\n\nत्या भेटरुप प्रयागासी । जाऊं आपण स्नानासी ।\nमहोदयपर्वणीसी । साधून घेऊं चला हो ॥९०॥\n\nतों इकडे काय झालें । गजानन आधींच निघून गेले ।\nनरसिंगासी पुसून भले । भेट ना झाली पौरांसी ॥९१॥\n\nपुढें एकदां गजानन । करीत असतां भ्रमण ।\nदर्यापुराच्या सन्निध जाण । येते जाहाले शिष्यांसह ॥९२॥\n\nदर्यापुराच्या शेजारीं । शिवर गांव निर्धारी ।\nअसे चंद्रभागेच्या तीरीं । व्रजभूषणा वास जेथें ॥९३॥\n\nश्रोते ही चंद्रभागा । पंढरीची नाहीं बघा ।\nही लहानशी एक गंगा । पयोष्णीला मिळणारी ॥९४॥\n\nया शिवर गांवांत । व्रजभूषण नामें पंडित ।\nचार भाषा अवगत । होत्या श्रोते जयाला ॥९५॥\n\nकीर्ति ज्याच्या विद्वत्तेची । वर्\u200Dहाडीं पसरली साची ।\nयाला भक्ति भास्कराची । आत्यंतिक असे हो ॥९६॥\n\nप्रत्यहीं चंद्रभागेवर । स्नान करी साचार ।\nउदयास येतां दिनकर । अर्घ्य त्यासी देतसे ॥९७॥\n\nपंच पंच उषःकाला । व्रजभूषण उठे भला ।\nसारुन प्रातर्विधीला । अरुणोदयीं स्नान करी ॥९८॥\n\nतेंही शीतोदकांनीं । ऐसा कर्मठ परी ज्ञानी ।\nमानमान्यता विद्वज्जनीं । ज्याची होती विशेष ॥९९॥\n\nत्या शिवरगांवाला । योगीराज फिरत आला ।\nवाटे तपाचें द्यावयाला । फल त्या व्रजभूषणासी ॥१००॥\n\nचंद्रभागेच्या वाळवंटीं । हा बैसला ज्ञानजेठी ।\nसमोर नदीचिया कांठीं । आले व्रजभूषण स्नानाला ॥१॥\n\nती प्रभातीची वेळा पाही । प्रकाशिल्या दिशा दाही ।\nक्कुटाचा आवाज येई । वरचेवरी ऐकावया ॥२॥\n\nचातक भारद्वाज पांखरें । जाऊं लागलीं अत्यादरें ।\nभास्करासी सामोरे । पूर्व दिशा लक्षून ॥३॥\n\nभास्कराचा उदय होतां । तम निमाला हां हां म्हणतां ।\nजैसा सभेस पंडित येतां । मूर्ख जाती उठोनी ॥४॥\n\nऐशा त्या सुप्रभातीं । वाळवंटीं गुरुमूर्ति ।\nबैसली होती निश्चिती । ब्रह्मानंदीं डोलत ॥५॥\n\nसवें शिष्य अपार । बसले होते मंडलाकार ।\nते शिष्य नव्हते किरणें थोर । त्या गजाननभास्कराचीं ॥६॥\n\nतईं व्रजभूषण तत्त्वतां । झाला सूर्यासी अर्घ्य देतां ।\nतो हा पुढें ज्ञानसविता । त्यानें पाहिला प्रत्यक्ष ॥७॥\n\nसूर्याप्रमाणें सतेज कांति । अजानुबाहू निश्चिती ।\nदृष्टि नासाग्राच्या वरती । स्थिर जयाची झाली असे ॥८॥\n\nऐसा पुरुष पाहतां क्षणीं । व्रजभूषण हर्षला मनीं ।\nसंध्यासामान घेऊनी । आला धांवून जवळ त्यांच्या ॥९॥\n\nअर्घ्य दिलें पायांवरी । गजाननाच्या सत्वरीं ।\nप्रदक्षणाही अखेरी । त्यानें घातली तयाला ॥११०॥\n\nमित्राय नमः सूर्याय नमः । भानवे नमः खगाय नमः ।\nऐसीं नांवें घेऊन पाहा । घातले द्वादश नमस्कार ॥११॥\n\nशेवटीं आरती ओवाळिली । गजाननासी आदरें भली ।\nन्यूनता ती नाहीं पडली । कशाचीही त्या ठायां ॥१२॥\n\nप्रार्थनापूर्वक नमस्कार । साष्टांग केला अखेर ।\nमुखानें तें स्तवन थोर । महाराजाचें चाललें ॥१३॥\n\nमाझ्या तपाचरणाचें । फळ आजि मिळालें साचें ।\nदर्शन दिव्य पायाचें । आज झालों धन्य मी ॥१४॥\n\nनभोदरींच्या भास्कराला । देत होतों अर्घ्य भला ।\nतों आज प्रत्यक्ष पाहिला । ज्ञाननिधि योगेश्वर ॥१५॥\n\n(श्लोक) हे पूर्णब्रह्म जगचालक ज्ञानराशी । ऐसें युगायुगीं किती अवतार घेसी ।\nझाल्यास दर्शने तुझें भवरोगचिंता । नासे गजाननगुरो, मज पाव आतां ॥१॥\n\nऐसी प्रार्थना करुन । संपविलें त्यानें स्तवन ।\nयोगेश्वरें या आलिंगन । दृढ दिधलें त्या दोन्ही करें ॥१६॥\n\nमाय जैसी लेंकराला । प्रेमें धरी पोटाला ।\nतेवीं व्रजभूषणाला । धरिते झाले महाराज ॥१७॥\n\nमस्तकावरी ठेविला कर । आशीर्वाद दिधला थोर ।\nसर्वदा तुझा जयजयकार । होईल बाळा व्रजभूषणा ! ॥१८॥\n\nकर्ममार्ग सोडूं नको । विधी निरर्थक मानूं नको ।\nमात्र त्यांत होऊं नको । लिप्त बाळा केव्हांही ॥१९॥\n\nआचरुन कर्मफल । टाकितां भेटतो घननीळ ।\nत्याच्या अंगीं न लागे मळ । या कर्माचा केव्हांही ॥१२०॥\n\nतूं आतां आपुल्या सदनीं । माझे बोल ठेवी मनीं ।\nप्रत्यहीं माझें तुला ध्यानीं । होत जाईल दर्शन ॥२१॥\n\nऐसें म्हणून प्रसाद दिला । श्रीफलाचा श्रोते भला ।\nत्या व्रजभूषण पंडिताला । महाराज आले शेगांवीं ॥२२॥\n\nह्या शेगांवाचें होतें नांव । पूर्वकालीं शिवगांव ।\nअपभ्रंशें लाधला ठाव । शेगांव या शब्दाला ॥२३॥\n\nतेंच हल्लीं प्रचलीत । आहे बुधहो वर्\u200Dहाडांत ।\nसतरा पाटील होते सत्य । ह्या एकाच ग्रामाला ॥२४॥\n\nमहाराज शेगांवासी आले । परी न स्थिर राहिले ।\nहमेशा ते भटकत फिरले । मनास येईल त्या स्थला ॥२५॥\n\nआकोट अकोलें मलकापूर । नांवें सांगावीं कुठवर ? ।\nचांदण्यांची न होणार । मोजदाद कोणाही ॥२६॥\n\nज्येष्ठ आषाढ महिना गेला । पुढें श्रावण मास आला ।\nउत्सव होता सुरुं झाला । मारुतीच्या राऊळांत ॥२७॥\n\nहें मारुतीचें मंदिर । शेगांवीं भव्य साचार ।\nपाटील मंडळी थोर थोर । होती या भक्त देवाची ॥२८॥\n\nपेंडीलागीं जैसा आळा । तेवीं पाटील गांवाला ।\nजें जें कांहीं आवडे त्याला । तिकडे लोकांचा कल होई ॥२९॥\n\nचाले उत्सव महिनाभर । अभिषेक पोथी कीर्तन गजर ।\nअन्नदानाशीं येई पूर । अवघे लोक तृप्त होती ॥१३०॥\n\nउत्सवाचा पुढारी । खंडू पाटील निर्धारी ।\nजो गांवचा कारभारी । होता उदार मनाचा ॥३१॥\n\nश्रोते हें पाटीलपण । आहे वाघाचें पांघरुण ।\nतें जो घेई त्याला जन । भिऊं लागती सहजची ॥३२॥\n\nगांव करी तें राव न करी । ऐशी मराठी भितरीं ।\nम्हण एक आहे साजरी । ती यथातथ्य असे ॥३३॥\n\nत्या मारुई मंदिरासी । आले गजानन पुण्यराशी ।\nश्रावणाच्या आरंभासी । उत्सव श्रीचा पाहावया ॥३४॥\n\nबोलले बंकटलालासी । मी आतां या मंदिरासी ।\nराहीन जाणा अहर्निशीं । त्याचा शोक करुं नको ॥३५॥\n\nगोसावी संन्यासी फकीर । यांना कायमचें राहण्या घर ।\nयोग्य नाहीं साचार । तुम्हां प्रापंचिकाचें ॥३६॥\n\nमी परमहंस संन्यासी । आतां राहातों मंदिरासी ।\nतूं बोलाविशी ज्या दिवशीं । तेवढयापुरता येईन तेथ ॥३७॥\n\nहें अंतरींचें गुह्य तुला । कथन केलें बंकटलाला ।\nस्वामी शंकराचार्याला । भ्रमण करणें भाग आलें ॥३८॥\n\nगोसावी मच्छिंद्र जालंदर । हेही राहिले निरंतर ।\nप्रापंचिकाचें वगळून घर । काननामाजीं वृक्षातळीं ॥३९॥\n\nछत्रपती राजा शिवाजी । जो रणबहादूर वीरगाजी ।\nज्यानें हिंदूची रक्षिली बाजी । दंडून दुष्ट यवनांना ॥१४०॥\n\nत्या शिवाजीचें प्रेम फार । होतें रामदासावर ।\nपरी सज्जनगडावर । स्वामी होते वस्तीला ॥४१॥\n\nयाचा विचार करावा । हट्ट मुळीं ना धरावा ।\nमाझ्या म्हणण्यास मान द्यावा । यांत कल्याण तुझें असे ॥४२॥\n\nनिरुपाय होऊन अखेर । देता झाला रुकार ।\nतो बंकटलाल सावकार । गजाननाचें म्हणण्याला ॥४३॥\n\nमंदिरीं स्वामी समर्थ येतां । हर्ष झाला समस्तां ।\nभास्कर पाटील शुश्रूषेकरितां । जवळ राही निरंतर ॥४४॥\n\nहा दासगणूविरचित । गजाननविजय नामें ग्रंथ ।\nमुमुक्षूला दावो पथ । संतचरणसेवेचा ॥१४५॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य षष्ठोऽध्यायः समाप्तः ॥",
  "youtube_video_id": "gSQ2n5ELSnI"
}