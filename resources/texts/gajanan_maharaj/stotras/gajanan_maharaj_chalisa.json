{
  "title_mr": "गजानन महाराज चालीसा",
  "title_en": "Gajanan Maharaj Chalisa",
  "content_mr": "अद्भुत कृतियाँ प्रकृति ग्रंथ में, अगणित वर्णित हैं जिनकी |\nकतिपय कृतियाँ चालीसा में, वर्णन करता मैं उनकी ||१||\n\nप्रभो गजानन शरण आपकी, अटूट सेवा भक्ति मिले |\nसौंप दिया यह जीवन सारा, चरण शरण तब शक्ति मिले ||२||\n\nमाघ महीना कृष्ण सप्तमी, शके अठारह सौ ही था |\nतारीख तेवीस फ़रवरी महीना, वर्ष अठारह अठोत्तर था ||३||\n\nप्रगटे थे शेगाँव गाँव में, अंत काल तक वहीं रहे |\nइसके पहले काशी में थे, दीक्षित सन्यासी रहे ||४||\n\nप्रथम बताया अन्न ब्रह्म है, पानी ईश्वर कहाँ नहीं |\nगणिगण कहते करवाते थे, राम भजन भी कहीं कहीं ||५||\n\nमहाभागवत सुना संत मुख, तुंबे जल ने चकराया |\nजानराव जब मरण तोल थे, चरण तीर्थ से बच पाया ||६||\n\nचिलम जली जब बिना आग से, सुना अलौकिक गुण भारी |\nजन समूह तो अपार उमड़ा, दर्शन लेने सुख कारी ||७||\n\nइनकार किया जब सुनार ने, उसने वैसा फल पाया |\nकान्होला की करी माँग जब, माह पुराना भी आया ||८||\n\nमन्त्र उजागर हेतु अचानक, विप्र वेद पाठी आए |\nयह भी गुरु की महिमा ही थी, मानो स्वयं बुला लाए ||९||\n\nउठ बैठा जब मरा श्वान भी, शुष्क कूप में जल आया |\nआया जल भी अथाह उसमें, जन समूह बहु चकराया ||१०||\n\nभाग गया सारा जन समूह, स्वामीजी तो रहे अड़े |\nटूट पड़ी मधु मक्खियाँ कॉंटे, श्वास रोक से निकल पड़े ||११||\n\nमहापुरुष नरसिंह देव को, ईश तत्व का ज्ञान दिया |\nकर्म भक्ति अरूयोग पंथ से, मिलते प्रभु हैं समझ लिया ||१२||\n\nगर्व ना आवे निज निज पथ में, अवश्य सिद्धि उसे मिलती |\nकमल पत्र सम जग में रहते, शांति संत को तब मिलती ||१३||\n\nभास्कर खंडु बड़े भक्त थे, सेवा स्वामी की करते |\nअन्य बंधु तो हँसी उड़ाते, हारे पर सतपथ धरते ||१४||\n\nखंडुजी को पुत्र नहीं था, गुरु प्रसाद से पुत्र हुआ |\nजेल कष्ट था खंडुजी को, गुरु कृपा से कुछ ना हुआ ||१५||\n\nस्वामीजी के मुख से निकली, वेद रुचाए घबराए |\nभुसुर भागे ऐसे भागे, निज ग़लती पर पछताये ||१६||\n\nगुरुजी क्या रामदास भी, बालकृष्ण को चकराया |\nबाद दिखाकर निज स्वरूप भी, समझ इसे भक्तन पाया ||१७||\n\nरामदास का श्लोक श्रवण कर, गुरु गजानन के मुख से |\nकभी गजानन रामदास के, रूप दिखाए अंतर से ||१८||\n\nपुनः स्वप्न में समरथ आए, मेरा रूप गजानन है |\nकभी ना लाना मन में संशय, समरथ रूप गजानन है ||१९||\n\nबालापुर में एक गाय थी, सबको थी वह दुख देती |\nकिसी तरह गुरुजी तक लाए, सबको छूने अब देती ||२०||\n\nइस आश्रम में रही हमेशा, संतति उसकी अब भी है |\nकृत्य अलौकिक योगीजी के, अमर सर्वदा अब भी है ||२१||\n\nपंडितजी के घोड़े की भी, छुडा दुष्टता भी दी थी |\nगुरु शरण में पंडित आए, चरण वंदना अति की थी ||२२||\n\nगुरुकृपा ने भास्कर जी को, प्राण छूटते मोक्ष दिया |\nअन्न दान भी स्वयं गुरु ने, भूखों को भर पेट दिया ||२३||\n\nयाद किया जब गणु भक्त ने, रक्षा कर उपदेश दिया |\nबच्चु गुरु को वस्त्राभूषण, देते गुरु ने नहीं लिया ||२४||\n\nछोड गये सब वस्त्राभूषण, हमको इससे लाभ नहीं |\nहम तो केवल भक्ति चाहते, धन दौलत का काम नहीं ||२५||\n\nबंडु तात्या विप्र नाम का, क़र्ज़ भार से घबराया |\nआत्म हत्या करना सोचा, गुरु ने तब धन बतलाया ||२६||\n\nउसी द्रव्य से क़र्ज़ मुक्त हो, गुरु से सच्चा ज्ञान लिया |\nअनेक लीला बंकट के घर, करके सच्चा ज्ञान दिया ||२७||\n\nबीच नर्मदा नाव गयी जब, बड़े छेद से जल आया |\nमातु नर्मदा इन्हे देख कर, स्वयं दिखाई निज माया ||२८||\n\nसबको धीरज दिया संत ने, और कहा रेबा चतुराई |\nजहाँ संत है वहाँ पुण्य है, पुण्य ना होता दुख दाई ||२९||\n\nरोटी त्र्यंबक भाऊ भक्त की, बड़े प्रेम से खाई थी |\nइस भोजन की करी प्रतीक्षा, गुरुजी को जो भाई थी ||३०||\n\nतुकारम के सिर में छर्रा, उसको बेहद पीड़ा थी |\nगुरुकृपा से गिरा कान से, हट्टी पुरानी पीड़ा थी ||३१||\n\nसुना गया है रेल भ्रमण में, योगी तहे कहलाए |\nतिलक सभा में सभापति थे, राज योगी भी कहलाए ||३२||\n\nआम्र पेड़ पर गुरुजी ने तो, बिना ऋतु फल बतलाया |\nगुरु कृपा से पीताम्बर ने, वृक्ष हरा कर दिखलाया ||३३||\n\nकोंडोली में यही वृक्ष भी, आज अधिक फल देता है |\nकुछ ना असंभव गुरु कृपा से, आशीष गुरु की लेता है ||३४||\n\nपहुँचे जीवन मुक्त स्थिति में, शरीर का कुछ भान नहीं |\nचरित्र उनके बड़े अलौकिक, भोजन का भी ध्यान नहीं ||३५||\n\nभादव महीना शुक्ल पंचमी, शके अठारह बत्तीस था |\nगुरुवार था देह त्याग का, सन् भी उन्नीस सौ दस था ||३६||\n\nअस्तित्व हमारा यहीं रहेगा, भले देह से छुटकारा |\nसमाधी अंदर देह रहेगा, बाहर आतम उजियारा ||३७||\n\nयोगी ही थे गुरु गजानन, अब भी वे दर्शन देते |\nसमाधी का जो दर्शन करते, उनकी अब भी सुधि लेते ||३८||\n\nबनी हुई शेगाँव गाँव में, समाधी जो सब ताप हारे |\nदर्शन करने जो भी जाते, उन सबके दुख हरण हारे ||३९||\n\nजगह जगह पर गुरु गजानन, मंदिर बनते जाते हैं |\nनित्य नियम जो दर्शन करते, सातों सुख वे पाते हैं ||४०||\n\nकृत्य अलौकिक योगीजी के, नत मस्तक स्वीकार करो |\nशीश झुका है गुरु चरणों मे, मम प्रणाम स्वीकार करो ||\n\n* दोहा *\n\nश्रवण करे या नित पढ़े, गुरु की महिमा कोए ।\nउसकी पूरण कामना, जो भी मन में होये ||\n\n|| अनंतकोटि ब्रह्मांडनायक महाराजाधिराज योगिराज परब्रह्म सच्चिदानंद भक्तप्रतिपालक शेगाँव निवासी समर्थ सद्गुरु श्री गजानन महाराज की जय ||",
  "content_en": "Adbhut krutiyan prakruti granth mein,\naganit varnit hain jinki |\nKatipay krutiyan chalisa mein,\nvarnan karta main unki ||1||\n\nPrabho Gajanan sharan aapki,\natut seva bhakti mile |\nSaump diya yah jivan sara,\ncharan sharan tab shakti mile ||2||\n\nMagh mahina Krushna saptami,\nshake atharah sau hi tha |\nTarikh tevis February mahina,\nvarsh atharah athottar tha ||3||\n\nPragate the Shegaon gav mein,\nant kal tak vahin rahe |\nIske pahale Kashi mein the,\ndikshit sanyasi rahe ||4||\n\nPratham bataya anna Brahma hai,\npani Ishwar kahan nahin |\nGanigan kahate karvate the,\nRam bhajan bhi kahin kahin ||5||\n\nMahabhagwat suna sant mukh,\ntumbe jal ne chakraya |\nJanrav jab maran tol the,\ncharan tirth se bach paya ||6||\n\nChilam jali jab bina aag se,\nsuna alaukik gun bhari |\nJan samuh to apar umada,\ndarshan lene sukh kari ||7||\n\nInkar kiya jab sunar ne,\nusne vaisa phal paya |\nKanhola ki kari mang jab,\nmah purana bhi aaya ||8||\n\nMantra ujagar hetu achanak,\nvipra ved pathi aaye |\nYah bhi Guru ki mahima hi thi,\nmano swayam bula laye ||9||\n\nUth baitha jab mara shwan bhi,\nshushk kup mein jal aaya |\nAaya jal bhi athah usmein,\njan samuh bahu chakraya ||10||\n\nBhag gaya sara jan samuh,\nSwamiji to rahe ade |\nTut padi madhu makkhiyan kante,\nshwas rok se nikal pade ||11||\n\nMahapurush Narsinh Dev ko,\nIsh tatva ka dnyan diya |\nKarm bhakti aruyog panth se,\nmilte Prabhu hain samajh liya ||12||\n\nGarv na aave nij nij path mein,\navashya siddhi use milti |\nKamal patra sam jag mein rahate,\nshanti sant ko tab milti ||13||\n\nBhaskar Khandu bade bhakt the,\nseva Swami ki karte |\nAnya bandhu to hansi udate,\nhare par satpath dharte ||14||\n\nKhanduji ko putra nahin tha,\nGuru prasad se putra hua |\nJail kasht tha Khanduji ko,\nGuru krupa se kuch na hua ||15||\n\nSwamiji ke mukh se nikali,\nved ruchaye ghabraye |\nBhusur bhage aise bhage,\nnij galti par pachtaye ||16||\n\nGuruji kya Ramdas bhi,\nBalkrushna ko chakraya |\nBad dikhakar nij swarup bhi,\nsamajh ise bhaktan paya ||17||\n\nRamdas ka shlok shravan kar,\nGuru Gajanan ke mukh se |\nKabhi Gajanan Ramdas ke,\nrup dikhaye antar se ||18||\n\nPunah swapna mein Samarath aaye,\nmera rup Gajanan hai |\nKabhi na lana man mein sanshay,\nSamarath rup Gajanan hai ||19||\n\nBalapur mein ek gay thi,\nsabko thi vah dukh deti |\nKisi tarah Guruji tak laye,\nsabko chune ab deti ||20||\n\nIs ashram mein rahi hamesha,\nsantati uski ab bhi hai |\nKrutya alaukik Yogiji ke,\namar sarvada ab bhi hai ||21||\n\nPanditji ke ghode ki bhi,\nchuda dushtata bhi di thi |\nGuru sharan mein Pandit aaye,\ncharan vandana ati ki thi ||22||\n\nGurukrupa ne Bhaskarji ko,\npran chut-te moksh diya |\nAnna dan bhi swayam Guru ne,\nbhukhon ko bhar pet diya ||23||\n\nYad kiya jab Ganu bhakt ne,\nraksha kar updesh diya |\nBachchu Guru ko vastrabhushan,\ndete Guru ne nahin liya ||24||\n\nChhod gaye sab vastrabhushan,\nhamko isse labh nahin |\nHam to keval bhakti chahate,\ndhan daulat ka kam nahin ||25||\n\nBandu Tatya vipra nam ka,\nkarz bhar se ghabraya |\nAtma hatya karna socha,\nGuru ne tab dhan batlaya ||26||\n\nUsi dravya se karz mukt ho,\nGuru se sachcha dnyan liya |\nAnek lila Bankat ke ghar,\nkarke sachcha dnyan diya ||27||\n\nBich Narmada nav gayi jab,\nbade ched se jal aaya |\nMatu Narmada inhe dekh kar,\nswayam dikhai nij maya ||28||\n\nSabko dhiraj diya Sant ne,\naur kaha Reba chaturai |\nJahan Sant hai vahan punya hai,\npunya na hota dukh dai ||29||\n\nRoti Tryambak Bhau bhakt ki,\nbade prem se khai thi |\nIs bhojan ki kari pratiksha,\nGuruji ko jo bhai thi ||30||\n\nTukaram ke sir mein charra,\nusko behad pida thi |\nGurukrupa se gira kan se,\nhatti purani pida thi ||31||\n\nSuna gaya hai rail bhraman mein,\nYogi tahe kahlaye |\nTilak sabha mein sabhapati the,\nRaj Yogi bhi kahlaye ||32||\n\nAmra ped par Guruji ne to,\nbina ritu phal batlaya |\nGuru krupa se Pitambar ne,\nvruksh hara kar dikhlaya ||33||\n\nKondoli mein yahi vruksh bhi,\naaj adhik phal deta hai |\nKuch na asambhav Guru krupa se,\nashish Guru ki leta hai ||34||\n\nPahunche jivan mukt sthiti mein,\nsharir ka kuch bhan nahin |\nCharitra unke bade alaukik,\nbhojan ka bhi dhyan nahin ||35||\n\nBhadav mahina shukla panchami,\nshake atharah battis tha |\nGuruvar tha deh tyag ka,\nsan bhi unnis sau das tha ||36||\n\nAstitva hamara yahin rahega,\nbhale deh se chutkara |\nSamadhi andar deh rahega,\nbahar aatam ujiyara ||37||\n\nYogi hi the Guru Gajanan,\nab bhi ve darshan dete |\nSamadhi ka jo darshan karte,\nunki ab bhi sudhi lete ||38||\n\nBani hui Shegaon gav mein,\nsamadhi jo sab tap hare |\nDarshan karne jo bhi jate,\nun sabke dukh haran hare ||39||\n\nJagah jagah par Guru Gajanan,\nmandir bante jate hain |\nNitya niyam jo darshan karte,\nsaton sukh ve pate hain ||40||\n\nKrutya alaukik Yogiji ke,\nnat mastak swikar karo |\nShish jhuka hai Guru charano mein,\nmam pranam swikar karo ||\n\n* Doha *\n\nShravan kare ya nit padhe, Guru ki mahima koye |\nUski puran kamana, jo bhi man mein hoye ||\n\n|| Anantkoti Brahmandanayak Maharajadhiraj Yogiraj Parabrahma Sacchidanand Bhaktapratipalak Shegaon Nivasi Samarth Sadguru Shri Gajanan Maharaj ki Jai ||",
  "youtube_video_id": "WGmTx6jZagc"
}