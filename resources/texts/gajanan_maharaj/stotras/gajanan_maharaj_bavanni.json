{
  "title_mr": "गजानन महाराज बावन्नी",
  "title_en": "Gajanan Maharaj Bavanni",
  "content_mr": "जय जय सदगुरू गजानना | रक्षक तूची भक्तजना ||१||\nनिर्गुण तू परमात्मा तू | सगुण रुपात गजानन तू ||२||\nसदेह तू, परी विदेह तू | देह असून देहातीत तू ||३||\nमाघ वद्य सप्तमी दिनी | शेगावात प्रगटोनी ||४||\n\nउष्ट्या पत्रावळीनिमित्त | विदेह्त्व तव हो प्रगट ||५||\nबंकट लालावरी तुझी | कृपा जाहली ती साची ||६||\nगोसाव्याच्या नवसासाठी | गांजा घेसी लावून ओठी ||७||\nतव पद तीर्थे वाचविला | जानराव तो भक्त भला ||८||\n\nजानाकीरामा चिंचवणे | नासवोनी स्वरूपी आणणे ||९||\nमुकीन चंदूचे कानवले | खाउन कृतार्थ त्या केले ||१०||\nविहिरी माजी जलविहीना | केले देवा जल भरणा ||११||\nमध माश्यांचे डंख तुवा | सहन सुखे केले देवा ||१२||\n\nत्यांचे काटे योगबले | काढुनी सहजी दाखविले ||१३||\nकुस्ती हरीशी खेळोनि | शक्ती दर्शन घडवोनी ||१४||\nवेद म्हणुनी दाखविला | चकित द्रविड ब्राह्मण झाला ||१५||\nजळत्या पर्यकावरती | ब्रह्म्हगीरीला ये प्रचीती ||१६||\n\nटाकळीकर हरिदासाचा | अश्व शांत केला साचा ||१७||\nबाळकृष्ण बाळापुराचा | समर्थ भक्तची जो होता ||१८||\nरामदास रूपे त्याला | दर्शन देवोनी तोषविला ||१९||\nसुकलालाची गोमाता | द्वाड बहुत होती ताता ||२०||\n\nकृपा तुझी होताच क्षणी | शांत जाहली ती जननी ||२१||\nघुडे लक्ष्मण शेगावी | येता व्याधी तू निरवी ||२२||\nदांभिकता परी ती त्याची | तू न चालवोनी घे साची ||२३||\nभास्कर पाटील तव भक्त | उद्धरलासी तू त्वरित ||२४||\n\nआज्ञा तव शिरसावंद्य | काकही मानती तुज वंद्य ||२५||\nविहिरीमाजी रक्षियला | देवा तू गणू जवऱ्याला ||२६||\nपिताम्बराकरवी लीला | वठला आंबा पल्लवीला ||२७||\nसुबुद्धी देशी जोश्याला | माफ करी तो दंडाला ||२८||\n\nसवडद येथील गंगाभारती | थुंकूनी वारिली रक्तपिती ||२९||\nपुंडलिकाचे गंडांतर | निष्ठा जाणून केले दूर ||३०||\nओंकारेश्वरी फुटली नौका | तारी नर्मदा क्षणात एका ||३१||\nमाधवनाथा समवेत | केले भोजन अदृष्ट ||३२||\n\nलोकमान्य त्या टिळकांना | प्रसाद तूची पाठविला ||३३||\nकवर सुताची कांदा भाकर | भक्शिलीस तू प्रेमाखातर ||३४||\nनग्न बैसोनी गाडीत | लीला दाविली विपरीत ||३५||\nबायजे चित्ती तव भक्ती | पुंडलीकावरी विरक्त प्रीती ||३६||\n\nबापुना मनी विठ्ठल भक्ती | स्वयं होशी तू विठ्ठल मूर्ती ||३७||\nकवठ्याच्या त्या वारकऱ्याला | मरीपासुनी वाचविला ||३८||\nवासुदेव यती तुज भेटे | प्रेमाची ती खुण पटे ||३९||\nउद्धट झाला हवालदार | भस्मीभूत झाले घरदार ||४०||\n\nदेहान्ताच्या नंतरही | कितीजणा अनुभव येई ||४१||\nपडत्या मजूरा झेलीयेले | बघती जन आश्चर्य भले ||४२||\nअंगावरती खांब पडे | स्त्री वांचे आश्चर्य घडे ||४३||\nगजाननाच्या अद्भुत लीला | अनुभव येती आज मितीला ||४४||\n\nशरण जाऊनी गजानना | दुःख तयाते करी कथना ||४५||\nकृपा करी तो भक्तांसी | धावून येतो वेगेसी ||४६||\nगजाननाची बावन्नी | नित्य असावी ध्यानी मनी ||४७||\nबावन्न गुरुवारी नेमे | करा पाठ बहु भक्तीने ||४८||\n\nविघ्ने सारी पळती दूर | सर्व सुखांचा येई पूर ||४९||\nचिंता साऱ्या दूर करी | संकटातूनी पार करी ||५०||\nसदाचार रत सद्भक्ता | फळ लाभे बघता बघता ||५१||\nसुरेश बोले जय बोला | गजाननाची जय बोला ||\nजय बोला हो जय बोला | गजाननाची जय बोला ||५२||\n\n|| अनंत कोटी ब्रम्हांड नायक, महाराजाधिराज योगिराज परब्रम्ह सच्चिदानंद भक्तप्रतीपालक शेगाव निवासी समर्थ सद्गुरू श्री गजानन महाराज की जय ||",
  "content_en": "Jay Jay Sadguru Gajanana |\nRakshak tuchi bhaktajana ||1||\nNirgun tu Paramatma tu |\nSagun rupat Gajanan tu ||2||\nSadeh tu, pari videh tu |\nDeh asuni dehatit tu ||3||\nMagha vadya saptami dini |\nShegavat pragatoni ||4||\n\nUshtya patravalinimitta |\nVidehatva tava ho pragata ||5||\nBankat Lalavari tujhi |\nKrupa jahali ti sachi ||6||\nGosavyachya navasasathi |\nGanja ghesi lavuna othi ||7||\nTava pada tirthe vachavila |\nJanrav to bhakta bhala ||8||\n\nJanakirama chinchavane |\nNasavuni swarupi anane ||9||\nMukin Chanduche kanavale |\nKhauni krutartha tya kele ||10||\nVihiri maji jalavihina |\nKele deva jala bharana ||11||\nMadha mashyanche dankha tuva |\nSahana sukhe kele deva ||12||\n\nTyanche kate yogabale |\nKadhuni sahaji dakhavile ||13||\nKusti Harishi kheloni |\nShakti darshana ghadavoni ||14||\nVed mhanuni dakhavila |\nChakita Dravida brahmana jhala ||15||\nJalatya paryakavarati |\nBrahmagirila ye prachiti ||16||\n\nTakalikara Haridasacha |\nAshva shanta kela sacha ||17||\nBalakrishna Balapuracha |\nSamartha bhaktachi jo hota ||18||\nRamadasa rupe tyala |\nDarshana devoni toshavila ||19||\nSukalalachi gomata |\nDwada bahut hoti tata ||20||\n\nKrupa tujhi hotacha kshani |\nShanta jahali ti janani ||21||\nGhude Lakshman Shegavi |\nYeta vyadhi tu niravi ||22||\nDambhikata pari ti tyachi |\nTu na chalavuni ghe sachi ||23||\nBhaskara Patil tava bhakta |\nUddharlasi tu tvarita ||24||\n\nAdnya tava shirasavandya |\nKakahi manati tuja vandya ||25||\nVihirimaji rakshiyala |\nDeva tu Ganu Javaryala ||26||\nPitambarakaravi lila |\nVathala amba pallavila ||27||\nSubuddhi deshi Joshyala |\nMaf kari to dandala ||28||\n\nSavadada yethil Gangabharati |\nThunkuni varili raktapiti ||29||\nPundalikache gandantara |\nNishtha januni kele dur ||30||\nOmkareshvari phutali nauka |\nTari Narmada kshanat eka ||31||\nMadhavanatha samavet |\nKele bhojan adrushta ||32||\n\nLokamanya tya Tilakana |\nPrasad tuchi pathavila ||33||\nKavar sutachi kanda bhakar |\nBhakshilis tu premakhatar ||34||\nNagna baisoni gadit |\nLila davili viparit ||35||\nBayaje chitti tava bhakti |\nPundalikavar virakta priti ||36||\n\nBapuna mani Vitthal bhakti |\nSwaye hoshi tu Vitthal murti ||37||\nKavathyachya tya varakaryala |\nMaripasuni vachavila ||38||\nVasudev Yati tuja bhete |\nPremachi ti khun pate ||39||\nUddhat jhala havaladar |\nBhasmibhut jhale gharadar ||40||\n\nDehantachya nanatarahi |\nKiti jana anubhav yei ||41||\nPadatya majura zeliyale |\nBaghati jana ashcharya bhale ||42||\nAngavarati khamba pade |\nStree vanche ashcharya ghade ||43||\nGajananachya adbhut lila |\nAnubhav yeti aaj mitila ||44||\n\nSharan jauni Gajanana |\nDuhkha tayate kari kathana ||45||\nKrupa kari to bhaktansi |\nDhavun yeto vegesi ||46||\nGajananachi Bavanni |\nNitya asavi dhyani mani ||47||\nBavanna Guruvari neme |\nKara patha bahu bhaktine ||48||\n\nVighne sari palati dur |\nSarva sukhancha yei pura ||49||\nChinta sarya dur kari |\nSankatatuni paar kari ||50||\nSadachar rata sadbhakta |\nPhal labhe baghata baghata ||51||\nSuresh bole jay bola |\nGajananachi jay bola ||\nJay bola ho jay bola |\nGajananachi jay bola ||52||\n\n|| Ananta Koti Brahmanda Nayaka, Maharajadhiraj Yogiraj Parabrahma Sacchidananda Bhaktapratipalaka Shegava Nivasi Samartha Sadguru Shri Gajanan Maharaj ki Jay ||",
  "youtube_video_id": "QXqQ61cJw9A",
  "image": "gajanan_maharaj_bavanni.png"
}