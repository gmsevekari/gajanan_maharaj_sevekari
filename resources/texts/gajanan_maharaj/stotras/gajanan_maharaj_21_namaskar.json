{
  "title_mr": "गजानन महाराज २१ नमस्कार",
  "title_en": "Gajanan Maharaj 21 Namaskar",
  "content_mr": "शेगांव ग्रामीं वसले गजानन |\nस्मरणें तयांच्या हरतील विघ्न |\nम्हणुनी स्मरा अंतरी सद्गुरुला |\nनमस्कार माझा श्रीगजाननाला ||१||\n\nयेऊनी तेथे अकस्मात मूर्ति |\nकरी भाविकांच्या मनाचीच पूर्ती |\nउच्छिष्ट पात्राप्रती सेवियेला |\nनमस्कार माझा श्रीगजाननाला ||२||\n\nउन्हा तहानेची नसे त्यास खंत |\nदावियलें सत्य असेचि संत |\nपाहूनी त्या चकित बंकटलाल झाला |\nनमस्कार माझा श्रीगजाननाला ||३||\n\nघेऊनी गेला आपुल्या गृहासी |\nमनोभावे तो करी पूजनासी |\nकृपाप्रसादे बहु लाभ झाला |\nनमस्कार माझा श्रीगजाननाला ||४||\n\nमरणोन्मुखीं तो असे जानराव |\nतयांच्या मुळे लाभला त्यास जीव |\nपदतीर्थ घेता पूनर्जन्म झाला |\nनमस्कार माझा श्रीगजाननाला ||५||\n\nपहा शुष्कवापी भरली जलाने |\nचिलिम पेटविली तये अग्निविणें |\nचिंचवणें नाशिले करीं अमृताला |\nनमस्कार माझा श्रीगजाननाला ||६||\n\nब्रह्म गिरीला असे गर्व मोठा |\nकरि तो प्रचारा अर्थ लावूनि खोटा |\nक्षणार्धा त्याचा परिहार केला |\nनमस्कार माझा श्रीगजाननाला ||७||\n\nबागेतली जाती खाण्यास कणसं |\nधुरामुळे करिती मक्षिका त्यास दंश |\nयोगबळे काढिलें कंटकाला |\nनमस्कार माझा श्रीगजाननाला ||८||\n\nभक्ताप्रती प्रिती असे अपार |\nधावुनी जाती तया देती धीर |\nपुंडलिकाचा ज्वर तो निमाला |\nनमस्कार माझा श्रीगजाननाला ||९||\n\nबुडताच नौका नर्मदेच्या जलांत |\nधावा करिती तुमचाचि भक्त |\nस्त्री वेष घेऊनी तिने धीर दिला |\nनमस्कार माझा श्रीगजाननाला ||१०||\n\nसंसार त्यागियला बायजाने |\nगजानना सन्निध वाही जिणे |\nसदा स्मरे ती गुरुच्या पदाला |\nनमस्कार माझा श्रीगजाननाला ||११||\n\nपितांबरा करी भरी उदकांत तुंबा |\nपाणि नसे भरविण्यास नाल्यास तुंबा |\nगुरुकृपेने तो तुंबा बुडाला |\nनमस्कार माझा श्रीगजाननाला ||१२||\n\nहरितपर्ण फुटले शुष्क आम्रवृक्षा |\nपितांबराची घेत गुरु परीक्षा |\nगुरुकृपा लाभली पितांबराला |\nनमस्कार माझा श्रीगजाननाला ||१३||\n\nचिलीम पाजावी म्हणून श्रीसी |\nइच्छा मनी जाहली भिक्षुकासी |\nहेतू तयाचा अंतरी जाणियेला |\nनमस्कार माझा श्रीगजाननाला ||१४||\n\nबाळकृष्णा घरी त्या बाळापुरासी |\nसमर्थरुपे दिले दर्शनासी |\nसज्जनगडाहूनी धावुनी आला |\nनमस्कार माझा श्रीगजाननाला ||१५||\n\nनैवेद्य पक्वान्न बहु आणियेले |\nकांदा भाकरीसी तुम्ही प्रिय केले |\nकंवरासी पाहुनी आनंद झाला |\nनमस्कार माझा श्रीगजाननाला ||१६||\n\nगाडी तुम्ही थांबविली दयाळा |\nगार्डप्रति दावियेली हो लिला |\nशरणांगती घेऊनी तोही आला |\nनमस्कार माझा श्रीगजाननाला ||१७||\n\nजाति धर्म नाही तुम्ही पाळियेला |\nफकिरा सवे हो तुम्ही जेवियेला |\nदावूनी ऐसे जना बोध केला |\nनमस्कार माझा श्रीगजाननाला ||१८||\n\nअग्रवालास सांगे म्हणे राममूर्ति |\nअकोल्यास स्थापुनी करी दिव्यकीर्ती |\nसांगता क्षणीं तो पहा मानिएला |\nनमस्कार माझा श्रीगजाननाला ||१९||\n\nकरंजपुरीचा असे विप्र एक |\nउदरी तयाच्या असे हो की दु:ख |\nदु:खातुनी तो पहा मुक्त झाला |\nनमस्कार माझा श्रीगजाननाला ||२०||\n\nदुर्वांकुरा वाहुनी एकवीस |\nनमस्काररुपी श्रीगजाननास |\nसख्यादास वाही श्रीगुरुच्या पदाला |\nनमस्कार माझा श्रीगजाननाला ||२१||",
  "content_en": "Shegaon grami vasale Gajanan |\nSmarane tayanchya haratil vighn |\nMhanuni smara antari Sadgurula |\nNamaskar majha Shri Gajananala ||1||\n\nYeuni tethe akasmat murti |\nKari bhavikanchya manachich purti |\nUcchishta patraprati seviyela |\nNamaskar majha Shri Gajananala ||2||\n\nUnha tahanechi nase tyas khant |\nDaviyale satya asechi sant |\nPahuni tya chakit Bankatlal jhala |\nNamaskar majha Shri Gajananala ||3||\n\nGheuni gela apulya gruhasi |\nManobhave to kari pujanasi |\nKrupaprasade bahu labh jhala |\nNamaskar majha Shri Gajananala ||4||\n\nMaranonmukhi to ase Janrav |\nTayanchya mule labhala tyas jiv |\nPadatirth gheta punarjanma jhala |\nNamaskar majha Shri Gajananala ||5||\n\nPaha shushkavapi bharali jalane |\nChilim petavili taye agnivine |\nChinchavane nashile kari amrutala |\nNamaskar majha Shri Gajananala ||6||\n\nBrahmagirila ase garva motha |\nKari to prachara artha lavuni khota |\nKshanardha tyacha parihar kela |\nNamaskar majha Shri Gajananala ||7||\n\nBagetali jati khanyas kanasa |\nDhuramule kariti makshika tyas dansh |\nYogabale kadhile kantakala |\nNamaskar majha Shri Gajananala ||8||\n\nBhaktaprati priti ase apar |\nDhavuni jati taya deti dhir |\nPundalikacha jvar to nimala |\nNamaskar majha Shri Gajananala ||9||\n\nBudatach nauka Narmadechya jalat |\nDhava kariti tumchachi bhakt |\nStri vesha gheuni tine dhir dila |\nNamaskar majha Shri Gajananala ||10||\n\nSansar tyagiyala Bayajane |\nGajanana sannidh vahi jine |\nSada smare ti guruchya padala |\nNamaskar majha Shri Gajananala ||11||\n\nPitambara kari bhari udakant tumba |\nPani nase bharavinyas nalyas tumba |\nGurukrupene to tumba budala |\nNamaskar majha Shri Gajananala ||12||\n\nHaritaparna phutale shushka amravruksha |\nPitambarachi ghet Guru pariksha |\nGurukrupa labhali Pitambarala |\nNamaskar majha Shri Gajananala ||13||\n\nChilim pajavi mhanun Shrisi |\nIccha mani jahali bhikshukasi |\nHetu tayacha antari janiyela |\nNamaskar majha Shri Gajananala ||14||\n\nBalakrishna ghari tya Balapurasi |\nSamartharupe dile darshanasi |\nSajjangadahuni dhavuni ala |\nNamaskar majha Shri Gajananala ||15||\n\nNaivedya pakvanna bahu aniyele |\nKanda bhakarisi tumhi priya kele |\nKanvarasi pahuni anand jhala |\nNamaskar majha Shri Gajananala ||16||\n\nGadi tumhi thambavili dayala |\nGuardprati daviyeli ho lila |\nSharanagati gheuni tohi ala |\nNamaskar majha Shri Gajananala ||17||\n\nJati dharma nahi tumhi paliyela |\nFakira save ho tumhi jeviyela |\nDavuni aise jana bodh kela |\nNamaskar majha Shri Gajananala ||18||\n\nAgravalas sange mhane Ramamurti |\nAkolyas sthapuni kari divyakirti |\nSangata kshani to paha maniela |\nNamaskar majha Shri Gajananala ||19||\n\nKaranjpuricha ase vipra ek |\nUdari tayachya ase ho ki duhkh |\nDuhkhatuni to paha mukt jhala |\nNamaskar majha Shri Gajananala ||20||\n\nDurvankura vahuni ekavis |\nNamaskararupi Shri Gajananasi |\nSakhyadas vahi Shri Guruchya padala |\nNamaskar majha Shri Gajananala ||21||",
  "youtube_video_id": "nSYsqsoHBhk"
}