{
  "title_mr": "अध्याय ३",
  "title_en": "Adhyay 3",
  "content_mr": "॥ श्रीगणेशाय नमः ॥\n\nजय जय सच्चिदानंदा श्रीहरी । कृपा करावी लौकरी ।\nतुम्ही पदनताच्या वरी । कधीं न कठोर झालांत ॥१॥\n\nतूं करुणेचा सागर । तूं दीन जनाचें माहेर ।\nतूं भक्तासी साचार । कल्पतरु वा चिंतामणी ॥२॥\n\nऐसा तुझा अगाध महिमा । संत गाती राघवा रामा ।\nदासगणूसी पुरुषोत्तमा । पावा वेळ करुं नका ॥३॥\n\nअसो बंकटलाला घरीं । राहाते झाले साक्षात्कारी ।\nदीन दुबळ्यांचे कैवारी । श्रीगजानन महाराज ॥४॥\n\nलांबलांबोनी भक्त येती । समर्थांतें वंदिती ।\nमधु तेथें माशा जमती । न लगे करणें आमंत्रण ॥५॥\n\nएके दिनी काय झालें । तें आतां सांगतों वहिलें ।\nमहाराज होते बसलेले । निजासनीं आनंदांत ॥६॥\n\nती प्रभातीची होती वेळा । प्राची प्रांत ताम्र झाला ।\nपक्षी किलकिलाटाला । करुं लागले वृक्षावर ॥७॥\n\nकुक्कुटाचे होती स्वप्न । मंदशीत वाहे पवन ।\nवृद्ध करिती नामस्मरण । शय्येवरी बैसोनिया ॥८॥\n\nउदयाचलीं नारायण । येऊं पाहे हर्षें करुन ।\nतेणें तम पलायन । करुं लागला कंदरीसी ॥९॥\n\nपरम भाविक सुवासिनी । रत सडासंमार्जनीं ।\nवत्स धेनूस पाहोनी । तोडूं लागलीं चर्\u200Dहाटें ॥१०॥\n\nऐशा त्या रम्य वेळेस । एक साधु शेगांवास ।\nयेतां झाला दर्शनास । श्रीगजानन साधूच्या ॥११॥\n\nतो भिकार गोसावी । मानमान्यता त्याची राहावी ।\nकोठोनिया सांगा बरवी । श्रीमंताच्या मंडळींत ? ॥१२॥\n\nभगवी चिंधी डोक्यास । झोळी वाम बगलेस ।\nहोती एक नेसण्यास । फाटकीसी लंगोटी ॥१३॥\n\nमृगाजिनाचा गुंडाळा । पाठीवरी होता भला ।\nऐसा गोसावी बैसला । कोपर्\u200Dयांत एकीकडे ॥१४॥\n\nदर्शनासी भीड फार । होवो लागली साचार ।\nअशा स्थितींत मिळणार । सवड कशी त्या गोसाव्यास ? ॥१५॥\n\nतों ठायींच बैसोन । करुं लागला चिंतन ।\nम्हणे समर्थाचे चरण । दृष्टि पडणें कठीण मला ॥१६॥\n\nसमर्थांचा लौकिक भला । मी काशींत ऐकला ।\nआवडीनें नवस केला । भांग स्वामीस अर्पिण्याचा ॥१७॥\n\nतो मम हेतु मनांत । जिरुन जाया पाहे येथ ।\nया श्रीमान मंडळींत । माझ्या नवसास कोण पुसे ? ॥१८॥\n\nगांजाचें नांव काढितां । लोक मजला देतील लाथा ।\nमी तो आलों फेडण्याकरितां । नवस गांजाचा शेगांवीं ॥१९॥\n\nमाझ्या नवसाची ती मात । सांगू तरी कवणाप्रत ? ।\nयेथें एकही ना दिसत । प्रेमी या शांभवीचा ॥२०॥\n\nजी वस्तु ज्या आवडे खरी । तिचाच तो नवस करी ।\nआणि मानी सर्वतोपरी । हीच वस्तु उत्तम ॥२१॥\n\nऐसे नाना विचार । गोसावी करी साचार ।\nझाला होता परम आतुर । दर्शन घ्याया समर्थांचें ॥२२॥\n\nतें त्याचें मनोगत । जाणते झाले समर्थ ।\nबोलते झाले इतरांप्रत । आणा काशीचा गोसावी ॥२३॥\n\nतो पहा त्या कोपर्\u200Dयाला । आहे बिचारा दडून बसला ।\nहें ऐकतां आनंद झाला । गोसाव्यास परमावधी ॥२४॥\n\nआणि बोलला मनांत । त्रिकालज्ञ हे खरेच संत ।\nमी जें बोललों मनांत । तें सर्व यांनीं जाणलें ॥२५॥\n\nज्ञानेश्वरींत षष्ठाध्यायीं । जी गोष्ट कथिली पाही ।\nकीं स्वर्गलोकीच्या कथा त्याही । समजतात योगीवरा ॥२६॥\n\nत्याचें आलें प्रत्यंतर । मला येथें साचार ।\nधन्य धन्य हा साधुवर । त्रिकालज्ञ महात्मा ॥२७॥\n\nन बोलतां माझा नवस । जाणतील हे पुण्य पुरुष ।\nत्याचें प्रत्यंतर यावयास । अवधी उरला थोडका ॥२८॥\n\nमंडळींनीं गोसाव्याला । पुढें आणोन उभा केला ।\nतों महाराज वदले तयाला । काढ झोळीची पोटळी ॥२९॥\n\nजी तीन महिनेपर्यंत । रक्षण केलीस झोळींत ।\nत्या पोटळीचें आज येथ । होवो दे गा पारणें ॥३०॥\n\nगोसावी पदीं लागला । गहिंवर त्यासी दाटला ।\nगडबडा लोळूं लागला । बालकापरी स्वामीपुढें ॥३१॥\n\nमहाराज म्हणती गोसाव्यास । पुरे आतां उठोन बैस ।\nपोटोळीच्या बुटीस । काढ बाहेर झोळीच्या ॥३२॥\n\nनवस केलास ते वेळीं । नाहीं लाज वाटली ।\nआणि आतां कां ही लाविली । चाळवाचाळवी निरर्थक ॥३३॥\n\nगोसावी होता महा धूर्त । तो बोलला भीत भीत ।\nजोडुनीया दोन्ही हात । ऐसें नम्र वाणीनें ॥३४॥\n\nमी बुटी काढितों । नवस आपुला फेडितों ।\nपरि मागणें मागतों । एक तें द्या दीनाला ॥३५॥\n\nआठवण माझ्या बुटीची । नित्य राहावी आपणा साची ।\nहीच इच्छा मानसींची । आहे ती पूर्ण करा ॥३६॥\n\nतुम्हां बुटीचें प्रयोजन । नाहीं हें मी जाणतों पूर्ण ।\nपरी बालकाची आठवण । राहाया बुटी स्वीकारा ॥३७॥\n\nभक्त जी जी इच्छा करीत । ती ती ज्ञाता पुरवीत ।\nअंजनीचा वृत्तान्त । आणा मनीं आपुल्या ॥३८॥\n\nअंजनी होती वानरी । तिनें प्रार्थिला त्रिपुरारी ।\nकीं तुम्हीं यावें माझ्या उदरीं । वानर होऊन शंकरा ! ॥३९॥\n\nतें हरानें मानिलें । महारुद्र पोटीं आले ।\nअंजनीचे पुरविले । मनोरथ चंद्रमौळींनीं ॥४०॥\n\nतेथें शंकराकारण । आड ना आलें वानरपण ।\nतेवीं माझ्या बुटीची आठवण । राहाया तीतें स्वीकारा ॥४१॥\n\nत्यांतून तुम्ही कर्पूरगौर । साक्षात् आहां शंकर ।\nम्हणून बुटीचा अव्हेर । करुं नको दयाळा ! ॥४२॥\n\nज्ञानवल्ली शंकरानें । म्हटलें आहे इजकारणें ।\nही इतरा आणील उणें । परि भूषण तुम्हांला ॥४३॥\n\nमहाराज किंचित्\u200C घोटाळले । परि अखेर होय म्हणाले ।\nमाय पुरवी बालक-लळे । वेडेवांकुडे असले जरी ॥४४॥\n\nगोसाव्यानें बुटी काढिली । हातावरी घेवोन धुतली ।\nचिलमींत घालून पाजिली । पुण्यपुरुष गजानना ॥४५॥\n\nऐसा बुटीचा वृत्तान्त । काथलीसे कारणासहित ।\nतो आणून ध्यानांत । विचार करणें प्रत्येकीं ॥४६॥\n\nकांहीं दिवस राहोन । गेला गोसावी निघोन ।\nआपणां धन्य मानोन । रामेश्वराकारणें ॥४७॥\n\nऐसी गांजाची पडली प्रथा । ते ठायीं तत्त्वतां ।\nपरी व्यसनाधीनता । नच आली समर्थांतें ॥४८॥\n\nपद्मपत्राचियेपरी । ते अलिप्त होते निर्धारी ।\nनये कोणास त्याची सरी । खरेंच अती थोर ते ॥४९॥\n\nवेदऋचा अस्खलित । उदात्त-अनुदात्त स्वरांसहित ।\nकधीं म्हणाव्या मुखीं सत्य । कधीं त्यांचें नांव नसे ॥५०॥\n\nवेदाक्षरें पडतां श्रवणीं । साशंक व्हावें वैदिकांनीं ।\nयाच एका अनुमानीं । गजानन होते ब्राह्मण ॥५१॥\n\nकधीं गवयासमान । अन्य अन्य रागांतून ।\nएकच पदातें गाऊन । दाखवावें निजलीलें ॥५२॥\n\nचंदन चावल बेलकी पतीया । प्रेम भारी या पदा ठाया ।\nते आनंदांत येवोनिया । वरच्यावरी म्हणावें ॥५३॥\n\nकधीं गणगणाचें भजन । कधीं धरावें नुसतें मौन ।\nकधीं राहावें पडून । शय्येवरी निचेष्टित ॥५४॥\n\nकधीं वागावें पिशापरी । कधीं भटकावें कांतारीं ।\nकधीं शिरावें जाऊन घरीं । एखाद्याच्या अवचीत ॥५५॥\n\nअसो त्या शेगांवांत । जानराव देशमुख विख्यात ।\nहोता त्याचा प्राणान्त । व्हावयाचा समय आला ॥५६॥\n\nव्याधी शरीरीं वळावली । शक्ति पार निघून गेली ।\nप्रयत्\u200Dनांची कमाल केली । वैद्यांनीं ती आपुल्या ॥५७॥\n\nनाडी पाहोन अखेर । आप्ता कळविला समाचार ।\nप्रसंग आहे कठीण फार । नसे आशा वांचण्याची ॥५८॥\n\nआम्हीं प्रयत्\u200Dन केले अती । परी यश ना आलें तिळरती ।\nयांना आतां घोंगडयावरती । काढोन ठेवा हेंच बरें ॥५९॥\n\nतें ऐकतां अवघे आप्त । दुःख करती अत्यंत ।\nजानरावा आम्हां प्रत । सोडून तूं जाऊं नको ॥६०॥\n\nतुझ्याप्रीत्यर्थ नवस केले । नाना दैवतांलागीं भले ।\nपरी न कोणी पावले । हाय हाय रे दुर्दैवा ॥६१॥\n\nवैद्यानें टेकिले हात । प्रयत्\u200Dन झाले कुंठित ।\nआतां अखेरच्या यत्\u200Dनाप्रत । करोन पाहूं एक वेळा ॥६२॥\n\nबंकटलालाचिये घरीं । आहेत एक साक्षात्कारी ।\nयांच्या योगें शेगांव नगरी । झाली प्रती पंढरपूर ॥६३॥\n\nसाधूनें आणिल्या मनांत । काय एक नाहीं होत ।\nसच्चिदानंदबाबाप्रत । ज्ञानेश्वरानें उठविलें ॥६४॥\n\nत्याचें पाहूं प्रत्यंतर । जा जा कोणी जोडा कर ।\nनका करुं रे उगा उशीर । वेळ अंतसमायाची ॥६५॥\n\nतें ऐकोनी एक आप्त । आला बंकटसदनाप्रत ।\nजानरावाची हकीकत । बंकटलाला कथन केली ॥६६॥\n\nजानराव देशमुखाचा । समय अंतकाळाचा ।\nआला आहे जवळी साचा । म्हणून आलों तुम्हांकडे ॥६७॥\n\nमहाराजांचें चरणतीर्थ । द्या कृपा करोनी मजप्रत ।\nतें तीर्थ नोहे अमृत । होईल वाटे जानरावा ॥६८॥\n\nबंकटलाल म्हणे त्यावरी । ही गोष्ट न माझ्या करीं ।\nतुम्ही करावी अत्यादरीं । विनवणी आमुच्या वडिलाला ॥६९॥\n\nजसें त्यानें सुचविलें । तैसें आप्तें तात्काळ केलें ।\nभवानीरामा विनविलें । द्याया तीर्थ समर्थांचें ॥७०॥\n\nभवानीराम सज्जन । होता मनाचा दयाळु पूर्ण ।\nदुसर्\u200Dयाचें दुःख ऐकून । सज्जन तेच विव्हळ होती ॥७१॥\n\nप्याल्यामध्यें भरुन पाणी । समर्थांच्या लाविलें चरणीं ।\nआणि केली विनवणी । तीर्थ देतो जानरावा ॥७२॥\n\nसमर्थें तुकाविली मान । तीर्थ पाजिलें नेऊन ।\nजानरावाकारण । घरघर घशाची बंद झाली ॥७३॥\n\nहात हालवूं लागला । किंचित् डोळा उघडीला ।\nउतार पडूं लागला । तीर्थप्रभावें देशमुखासी ॥७४॥\n\nतो पाहतां प्रकार । आनंदले नारीनर ।\nसत्पुरुषाचा अधिकार । आला कळून सर्वांसी ॥७५॥\n\nमग औषधी बंद केली । तीर्थीं भिस्त ठेविली ।\nज्या-योगीं लाभती झाली । आरोग्यता जानरावा ॥७६॥\n\nआठ दिवसांमाझारीं । जानराव झाला पहिल्यापरी ।\nभवानीरामाचीये घरीं । आला दर्शना समर्थांच्या ॥७७॥\n\nपहा संतांचें चरणतीर्थ । साधनांत झालें अमृत ।\nसंत न ते साक्षात्\u200C । देव कलीयुगीचे ॥७८॥\n\nयेथें एक ऐसी शंका । उत्थान पावे सहज देखा ।\nश्रीगजाननासारिखा संत होता शेगांवीं ॥७९॥\n\nमग तो तेथें असतांना । गेलें न पाहिजे कोणी जाणा ।\nयमाजी पंताचीया सदना । परि हाच आहे कुतर्क ॥८०॥\n\nसंत मृत्यु ना टाळिती । निसर्गाप्रमाणें वागती ।\nपरि संकटांतें वारिती । अगांतुक असल्यास ते ॥८१॥\n\nसच्चिदानंदबाबासी । ज्ञानेशें उठविलें नेवाशासी ।\nपरि ते अखेर आळंदीसी । देह ठेविते झाले हो ॥८२॥\n\nयाचें रहस्य इतुकेंचि आहे । हें गंडांतर टाळिती पाहे ।\nतें टाळणें कांहींच नोव्हे । अशक्य संत पुरुषाला ॥८३॥\n\nमृत्यूचे तीन प्रकार । आहेत जगीं साचार ।\nत्यांचीं नांवें क्रमवार । देतों तुम्हांकारणें ॥८४॥\n\nआध्यात्मिक आधिभौतिक । आणि तिसरा तो आधिदैविक ।\nत्या तिघांमाजीं बलिष्ठ देख । आध्यात्मिक मृत्यु असे ॥८५॥\n\nआधिभौतिकाची तयारी । कुपथ्यानें होते खरी ।\nनाना प्रकारच्या शरीरीं । व्याधि निर्माण होतात ॥८६॥\n\nत्यांचा जोर झाल्यावर । मृत्यु येतो अखेर ।\nत्या मृत्यूचा परिहार । करितां येतो औषधीनें ॥८७॥\n\nमात्र औषधी देणारा । शास्त्रज्ञ असला पाहिजे पुरा ।\nऔषधीचा पसारा । आहे अवगत जयासी ॥८८॥\n\nएसा वैद्य भेटल्यास । आधिभौतिकाचा होय नाश ।\nतैसे आधिदैविकास । नवस सायास घालविती ॥८९॥\n\nहें गंडांतर रुपाचें । मृत्यु दोन प्रकारचे ।\nभौतिक आणि दैविक साचे । हे आहेत ख्यात जगीं ॥९०॥\n\nमृत्यु जो कां आध्यात्मिक । तो कवणाच्यानें न टळे देख।\nपाहा अर्जुनाचा बालक । कृष्णासमक्ष पडला रणीं ॥९१॥\n\nतैसा जानरावाचा । मृत्यु गंडांतर स्वरुपाचा ।\nहोता तो टाळिला साचा । समर्थतीर्थ देवोनिया ॥९२॥\n\nम्हणजे गंडांतरा कारण । निवारिती साधुचरण ।\nतेंच आलें घडोन । शेगांवामाझारीं ॥९३॥\n\nकांहीं मृत्यु नवसांनीं । टाळिता येती या जनीं ।\nपरी तो नवस श्रद्धेनीं । केला पाहिजे विबुध हो ! ॥९४॥\n\nश्रद्धा पूर्ण असल्यावरी । तीच मृत्यु टाळी खरी ।\nश्रद्धाच अवघ्या माझारीं । सर्व बाजूंनीं श्रेष्ठ असे ॥९५॥\n\nचरणतीर्थ साधूचें । तेंही टाळी मृत्यु साचे ।\nवरील दोन प्रकारचे । परी तो साधु पाहिजे ॥९६॥\n\nसाधू असल्या वेषधारी । ऐसी न होय गोष्ट खरी ।\nमाती न होय कस्तूरी । हें ध्यानीं असूं द्या ॥९७॥\n\nषड्\u200Cविकार धुतल्याविना । अंगीं साधुत्व येईना ।\nआणि साधूविण होईना । अघटित कृत्य केव्हांही ॥९८॥\n\nम्हणून बहुरुप्याकारण । जपणें आहे अवश्य जाण ।\nउगीच पाहून पिवळेपण । सोनें पितळेस मानूं नका ॥९९॥\n\nगजानन नव्हते वेषधारी । ते पूर्ण साक्षात्कारी ।\nम्हणून तीर्थानें झाली बरी । व्याधि जानरावाची ॥१००॥\n\nदेशमुख बरा झाल्यावर । भंडारा घातिला थोर ।\nसाधुप्रीत्यर्थ साचार । बंकटलालाचिये घरीं ॥१॥\n\nतीर्थें देशमुख बरा झाला । परी स्वामीशीं पेंच पडला ।\nत्यांनीं मनासी विचार केला । तो ऐका येणेंरितीं ॥२॥\n\nकडकपणा धरल्याविना । ही उपाधी टळेना ।\nस्वार्थसाधु प्रापंचिकांना । साधुत्वाची चाड नसे ॥३॥\n\nत्या दिवसापासून । आणूं लागलें अवसान ।\nस्वामी महाराज दयाघन । वरपांगी कडक झाले ॥४॥\n\nहा त्यांचा कडकपणा । असह्य झाला इतरांना ।\nपरी त्यांच्या भक्तांना । कांहीं न त्याचें वाटलें ॥५॥\n\nजेवीं नरसिंह अवतार । इतरांसी वाटला क्रूर ।\nपरी कयाधूचा कुमार । मुळीं न भ्याला त्या रुपा ॥६॥\n\nवाघीण इतरा भयंकर । परी तिचें जें का असेल पोर ।\nतें तिच्याच अंगावर । निर्भयपणें क्रीडा करी ॥७॥\n\nअसो आतां गोष्ट दुसरी । सांगतों मी तुम्हां खरी ।\nकस्तुरीच्या शेजारीं । बसल्या माती मोल पावे ॥८॥\n\nचंदनाचा शेजार । असला थोडा बहुत हिवर ।\nवासित होतो साचार । हा न्याय निसर्गाचा ॥९॥\n\nवासित हिवर झालेला । चंदन मानील आपणाला ।\nतरी त्याच्या फजितीला । पारावार न राही पुढें ॥११०॥\n\nजेथें ऊंस निपजतो । तेथेंच निवडुंग उगवतो ।\nजेथें मोगरा वाढतो । तेथेंच येतो पिंगूळ ॥११॥\n\nजेथें साधु सज्जन । तेथेंच मैंद निर्माण ।\nहिरे गारा एकवटून । खाणीमाजी राहाती ॥१२॥\n\nस्थान एक म्हणून । किंमत नाहीं समान ।\nतेज हिर्\u200Dयाचें हिर्\u200Dयालागून । भूषवी न गारेला ॥१३॥\n\nगार ती गारची राही । पायाखालीं तुडविली जाई ।\nऐसी स्थिति कधीं न येई । अमोलिक हिर्\u200Dयाला ॥१४॥\n\nश्रीगजाननाचे सन्निध । ऐसाच होता एक मैंद ।\nसंतसेवा हाच मद । अंगीं ज्याच्या भरला असे ॥१५॥\n\nतो सेवा करी वरी वरी । भाव निराळा अंतरीं ।\nमिठाई पेढे सावरी । समर्थांच्या नांवावर ॥१६॥\n\nभक्तगणांस ऐसे म्हणे । मी समर्थकृपेचें पोसणें ।\nप्रत्येक काम माझ्याविणें । होत नाहीं ये ठायां ॥१७॥\n\nकल्याण समर्थांचा । अत्यंत आहे आवडीचा ।\nकधीं न खालीं जावयाचा । शब्द माझा त्यांच्यापुढें ॥१८॥\n\nचिलीम त्यांची मीच भरी । खाण्यापिण्याची तयारी ।\nनिजांगें मीच करी । अत्यंत मी आवडीचा ॥१९॥\n\nऐसें लोकांस सांगतसे । आपला सवरात करीतसे ।\nत्या अधमाचें नांव असें । माळी विठोबा घाटोळ ॥१२०॥\n\nमहाराज स्वयमेव शंकर । हा बनला नंदिकेश्वर ।\nहमेशा करी गुरगुर । आल्या गेल्या भक्तांवरी ॥२१॥\n\nतें अंतर्ज्ञानांनीं । जाणिलें सर्व समर्थांनीं ।\nकौतुक केलें एके दिनीं । तें ऐका विबुध हो ॥२२॥\n\nपरस्थ कांहीं मंडळी । शेगांवीं दर्शना आली ।\nतों मूर्ति होती निजलेली । समर्थांची शय्येवर ॥२३॥\n\nहिय्या कुणाचा होईना । जागे करण्या समर्थांना ।\nमंडळीस होती जाणा । त्वरा पुढें जाण्याची ॥२४॥\n\nते कुजबुज करुं लागले । विठोबाला विनविते झाले ।\nविठोबा आम्हां पाहिजे गेलें । येथून आतांच परगांवा ॥२५॥\n\nकाम निकडीचें आहे फार । कैसा करावा विचार ।\nमहाराज तों शय्येवर । असती निद्रिस्त जाहले ॥२६॥\n\nत्यांचें दर्शन घेतल्याविना । आमचा पाय निघेना ।\nहें अवघड काम होईना । तुझ्यावांचून ये ठायीं ॥२७॥\n\nतूं समर्थांच्या शिष्यांत । मुख्य धोरणी महा धूर्त ।\nतुला आम्ही जोडितों हात । एवढें काम करावें ॥२८॥\n\nऐशा त्या स्तुतींनीं । विठोबा फुगून गेला मनीं ।\nत्यानें जाऊन तत्\u200Cक्षणीं । महाराजांस उठविलें ॥२९॥\n\nमंळळींचें काम झालें । परी संकट ओढवलें ।\nघाटोळ विठोबावरी भले । कर्म जैसें तैसें फल ॥१३०॥\n\nसमर्थांच्या हातीं काठी । एक होती भली मोठी ।\nतीच त्यांनीं घातली पाठीं । त्या विठोबा माळ्याच्या ॥३१॥\n\nम्हणती बेटा माजून गेला । आपुली स्थिति विसरला ।\nया लुच्च्यानें आरंभीला । उघड उघड व्यापार कीं ॥३२॥\n\nमला लावितो उपाधी । घंटे आणून बांधितो मठीं ।\nघुमारे घाली कधीं कधीं । ऐसा अती नीच हा ॥३३॥\n\nत्या घुमर्\u200Dयाचें बक्षीस । घे मी देतों तुला खास ।\nतुजवरी केल्या कृपेस । होईन प्रभूचा अपराधी ॥३४॥\n\nसोमला साखर मानूं नये । विषा जवळ करुं नये ।\nतस्करासी लेखूं नये । निजकंठींचा ताईत ॥३५॥\n\nऐशा रीतीं ठोकला । छडयाखालीं घाटोळाला ।\nविठोबा तो पळाला । पुनः न आला मागुती ॥३६॥\n\nखरे जे कां असती संत । ते ते ऐसेंच करितात ।\nढोंगी मात्र जातात । अशाचिया करांमध्यें ॥३७॥\n\nम्हणजे अधिकारावांचून । ढोंगी बैसती होऊन ।\nसंत नादीं लावण्या जन । ऐसे प्रकार किती तरी ॥३८॥\n\nमतलबी त्यांना साथ देती । उदो उदो त्यांचा करिती ।\nभलभलते सांगताती । साक्षात्कार ढोंग्यांचे ॥३९॥\n\nतेणें दोघांचें काम होई । अपार पैसा मिळविला जाई ।\nपरी ही प्रथा बरी नाहीं । समाज जाईल रसातळा ॥१४०॥\n\nखरे जे कां असती संत । ईश्वराचे निःसीम भक्त ।\nत्यांना न मुळीं आवडत । सान्निध्य त्या षंढाचें ॥४१॥\n\nपतिव्रतेसी शेजार । कसबिणीचा कां पटणार ? ।\nसोन्याप्रती अलंकार । काय शोभती कथलाचे ? ॥४२॥\n\nसंत शठातें राखिती । परी न त्याला महत्त्व देती ।\nती जगांतील एक व्यक्ति । कृतकर्म भोगण्या आली असे ॥४३॥\n\nऐसें मानसीं समजून । त्याविषयीं धरिती मौन ।\nजेवीं निवडुंगालागून । स्थान भूमी देते हो ॥४४॥\n\nमोगरा निवडुंग आणि शेर । हीं जमीनीचीं लेंकरं ।\nपरि किंमतीचा प्रकार । निरनिराळा तो तिघांचा ॥४५॥\n\nमोगर्\u200Dयाचें संरक्षण । करिती निवडुंगाचें दहन ।\nचिलटांसाठीं बांधून । शेर ठेविती दारावरी ॥४६॥\n\nतेवीं संत भूमिपरी । रक्षण अवघ्यांचें करिती जरी ।\nकिंमतीमाजीं ठेविती परी । गुणांप्रमाणें भेद पाहा ॥४७॥\n\nनशीब विठोबा घाटोळाचें । अति खडतर होतें साचें ।\nपाय लाभून साधूचें । दैवें दूर झालें कीं ॥४८॥\n\nजरी तो ना ढोंग करिता । तरी योग्यतेप्रती चढता ।\nसंतांची ती योग्यता । त्यानें मुळीं ना जाणिली ॥४९॥\n\nकल्पवृक्षाच्या तळवटीं । बसून इच्छिली गारगोटी ।\nवा मागितली करवंती । कामधेनूपासून ॥१५०॥\n\nऐसें न कोणी करावें । संतापासीं राहून बरवें ।\nतेथें विचारा ठेवावें । अहर्निशीं जागृत ॥५१॥\n\nहा दासगणूविरचित । श्रीगजाननविजय ग्रंथ ।\nतारक होवो भवाब्धींत । अवघ्या भाविकांकारणें ॥१५२॥\n\nरीहरिहरापर्णमस्तु ॥ शुभं भवतु ॥\n\n॥ इति श्री गजानन विजय ग्रंथस्य तृतीयोऽध्यायः समाप्तः ॥",
  "content_en": "Shri Ganeshayanamah! O Sachhidananda Shri Hari, be kind to me as You have never been harsh to the fallen ones. You are the ocean of kindness, a mother to the sufferers and a Kalpataru to Your devotees. O Rama, such is Your reputation as sung by the saints. So, Purushottama, please bless this Dasganu without delay.\n\nShri Gajanan Maharaj stayed at Bankatlal's house. People from distant places started coming to Him for Darshan. Flies gather where there is honey with no invitation.\n\nNow listen to what happened one day. Shri Gajanan Maharaj was sitting in a jubilant mood. It was morning time. The eastern horizon was red and birds were singing. A soft breeze was blowing and old people, sitting in their beds, were chanting God's name. The sun, peeping up from the east, drove away the darkness. Pious married ladies were sprinkling water in their courtyard and calves were running to the cows. On such a pleasant morning, an ascetic came for the Darshan of Shri Gajanan Maharaj. With his worn out clothes, he was looking like a beggar. How can such a beggarly looking person expect good reception from the rich people sitting around Shri Gajanan Maharaj ? He had a small loincloth, a kerchief around his head and a small bag hanging from his shoulder. His dry, disorderly hair was hanging on his back. He quietly sat in one corner before Shri Gajanan. Amongst many people coming for the Darshan of Shri Gajanan Maharaj , this poor man was totally neglected. Sitting there, he was wondering as to how to get near Shri Gajanan to touch His feet. Having heard of the greatness of Shri Gajanan at Kashi, he had vowed to present Ganja to Shri Gajanan Maharaj . In the first place, now he was finding it difficult to get a chance to fulfil his vow, and if at all he got a chance, the utterance of the word Ganja in the temple would make him face kicks from the people around. But after all, his coming to Shri Gajanan was only for the fulfilment of the vow of offering Ganja to Shri Gajanan Maharaj . His vow of offering Ganja was because he liked it the most and so he thought it to be the best offering.\n\nWhile he was thinking so, Shri Gajanan understood and pointed to him and asked the devotees to bring forth that ascetic to him. He was happy to see that Shri Gajanan knew everything that was going on in his mind. Saints know everything about the past, present and future. So he now expected Shri Gajanan to know the purpose of his coming to Shegaon. When he was brought-forth, Shri Gajanan Maharaj said, “Take out that bundle which you have been keeping in your bag for the last three months.” Overwhelmed with joy, the ascetic started rolling like a child before Shri Gajanan Maharaj . Maharaj said, “Shamelessly you vowed to offer Ganja to me and now feel shy to take it out of your bag.” The shrewd ascetic said that he would take it out and offer Ganja with a request that Shri Gajanan Maharaj , as a token of his remembrance, accept the offering permanently. He further said, “I know that you don’t need Ganja, but kindly accept it as my humble offering. God fulfills all the desires of devotees. For example, Anjani prayed to Lord Shiva to come to her womb and take birth as her child. Lord Shiva accepted and took birth as Maharudra Hanuman. Taking the form of a monkey was accepted by Lord Shiva to fulfil the desire of His devotee.” Shri Gajanan hesitated a bit but then agreed. The ascetic, then, took out Ganja, rubbed it in his hand, filled in the pipe and gave it to Shri Gajanan Maharaj to smoke.\nThis is how Shri Gajanan started smoking Ganja, but He never became an addict to it. Just like a lotus leaf, he was free from attachments. The ascetic stayed there for a few days and then went away to Rameshwar.\n\nSometimes Shri Gajanan Maharaj used to recite Vedic verses in sweet clear tones, while other times observed silence. His Reciting of the Vedas indicated that He was a Brahmin. Sometimes he used to sing a composition in different ragas or go on singing His Mantra, “Gan Gan Ganat Bote”. At other times he observed silence or quietly slept. Sometimes he behaved like a mad man, wandered in the jungles or entered somebody’s house unexpectedly.\n\nAt Shegaon there was a famous man named Janrao Deshmukh. He was on deathbed and all the doctors declared him to be as a hopeless case, and accordingly notified his relatives. They prayed to God, took vows in exchange of his life, but to no avail. So they thought of the last remedy i.e. of approaching Shri Gajanan Maharaj with the belief that saints can perform any miracle. Shri Dnyaneshwar brought Sachhidananda back to life, and the same can be done by Shri Gajanan for Janrao. So one of the relatives went to the house of Bankatlal, where Shri Gajanan was staying, and narrating the whole story of Janrao requested him to give Pada Tirtha of Shri Gajanan which they would give to Janrao Deshmukh. Shri Bankatlal with the permission of his father Bhavaniram, took a glass of water, touched it to the feet of Shri Gajanan Maharaj and told Him that the Tirtha was being given to Janrao Deshmukh. Shri Gajanan Maharaj gave His consent. Thereafter the Tirtha was given to Janrao Deshmukh who immediately regained consciousness and thereafter slowly recovered from the illness. All the medicines were stopped and Janrao was kept on a daily dose of the Tirtha from the feet of Shri Gajanan Maharaj . He regained his normal health within a week and went to Shri Bhavaniram’s house for the Darshan of Shri Gajanan Maharaj. Look, the water from the feet of Shri Gajanan Maharaj had the effect of life saving nectar. This is so because the saints are the God incarnates in Kalyuga.\n\nWith such a happening one may say that nobody should die in Shegaon as long as Shri Gajanan Maharaj is there. This statement, however, is not logical. Saints do not prevent death, nor do they behave against the laws of nature. But they can avoid death if it is unnatural or accidental. Shri Dnyaneshwar avoided the death of Shri Sachhidananda at Newasha, but the same Sachhidananda later on had to die at Alandi. That means, the saints can check unnatural or accidental death and it is not at all difficult for them.\n\nThere are three types of deaths namely, Adhyatmic (subjective) meaning natural or destined, Adhibhoutic (Phenomenal) meaning by material effects and Adhidaivic (God sent) meaning accidental or un-natural. Of these three, the first, Adhyatmic, is most powerful and nobody can avoid it. The second i.e. Adhibhoutic is the result of bad eating and living habits and an undisciplined lifestyle which gives rise to various diseases in the body. This type of death, however, can be averted with the help of a competent doctor. The third i.e. Adhidaivic can be prevented by prayers and blessings of Saints. This category is further divided into two types: Bhoutic, caused by material effects, and Daivic, caused by the displeasure of God.\n\nAdhyatmic i.e. natural death cannot be prevented by anybody. Remember that Abhimanyu, the son of Arjuna, died in the presence of Shri Krishna Himself. Janrao’s death was of an unnatural type and so could be prevented by Shri Gajanan Maharaj. Some deaths can be averted by vows of offerings to God. But they should be taken with full faith in the Almighty. In fact it is the strength of the faith involved that works to prevent the unnatural type of death. This sort of death can also be avoided by the Pada Tirtha of a saint who is pious and free from the six hostile forces of life. One should surrender to a real saint and keep away from the hypocrites. After his full recovery, Deshmukh celebrated the blessings by feeding hundreds of people at the Math where Shri Gajanan Maharaj stayed.\n\nThe incident of saving Deshmukh created problems for Shri Gajanan Maharaj and to avoid them, he had to become rather strict and indifferent to the people. His real devotees, however, could bear the attitude of Shri Gajanan Maharaj . God Narsimha, by His very appearance, created terror in the minds of people, but Pralhad was not afraid of that outward look. Tigress is fearful\t\nto others, but not to her cubs playing in her lap. Likewise the real devotees were not afraid of the strictness shown by Shri Gajanan Maharaj .\n\nNow listen to another story. It is seen that the earth, when in contact with musk, gets its fragrance. Similarly by mere contact of sandal wood and ordinary wood also gets its fragrance. This is quite natural, but it will be absurd if the wood thinks itself to be sandalwood. Along with the Sugarcane also grows some useless bushes. Saints and Satan are both born on the same earth. Along with diamonds, ordinary pebbles too are found in the mines. Though found in one place they differ in value. An ordinary pebble cannot get the lustre of a diamond and will simply be trampled under our feet, while the diamond is picked up.\n\nVithoba Ghatol, like the above pebble, a hypocrite, was staying with Shri Gajanan Maharaj at Shegaon. He was dishonest and insincere, but showed off as being a great devotee of Shri Gajanan Maharaj . He used to call himself the Kalyan of Shri Gajanan Maharaj , and said that Shri Gajanan depended for everything, i.e. food, pipe and other comforts, on him. He was taking all sorts of advantages by his association with Shri Gajanan Maharaj and boasted himself to be a bull before Lord Shiva. By his divine vision, Shri Gajanan Maharaj knew what Vithoba was doing and so taught him a lesson by following the incident.\n\nIt so happened that some people came to Shegaon for the Darshan of Shri Gajanan Maharaj . At that time Shri Gajanan was sleeping, and nobody could dare wake Him up. These people were in a hurry to go, but at the same time wanted the Darshan of Shri Gajanan Maharaj . They approached Vithoba and said, “Vithoba, we are in a hurry to go back and want the Darshan of Shri Gajanan Maharaj before going. Amongst all the disciples, you are the most intelligent, nearer and dearer to Shri Gajanan Maharaj . So kindly wake him up and let us have his Darshan.” This request flattered Vithoba and he immediately went and woke up Shri Gajanan Maharaj . The people got the Darshan, but it invited calamity for Vithoba. Shri Gajanan got a stick and thrashed Vithoba severely with it and said, “You rascal, you have started business here, and if I tolerate you, I shall be guilty before God. So I must punish you: Wine should not be treated as a sweet drink, poison should not be touched, and thieves should not be made friends.” Saying so, he knocked him again with the stick. Vithoba ran away and never returned again. This is how the real saints behave.\n\nHypocrites pose as saints, with the help of selfish people, and misguide the public. This is an antisocial act. Real saints will always try to eliminate such elements from society. A chaste lady will not like a prostitute as a neighbor; gold will not like the ornaments of aluminium. Saints may accept bad people, but will not give them importance. It is so because the saints realise that these people are sufferers because of their sins of previous life. It is just like the earth, which allows a\nprickly-pear to grow along with Mogra. Mogra and prickly-pear are both the children of earth but\t\nthey get different treatment. So also the saints will offer protection to all but have different\nvalues to individuals.\n\nVithoba was most unfortunate. He got the touch of a Saint’s feet, but unfortunately lost the same. He failed to understand the greatness of a saint. Had he realised it, he would have attained divine pleasure. By sitting under the Kalpavriksha he desired for an ordinary pebble or asked for a coconut shell from Kamdhenu. Nobody, in association with saints, should do like this.\n\nMay this Gajanan Vijay Granth be a saviour to all devotees.\n\n\"SHUBHAM BHAVATU\"\nHere ends Chapter Three",
  "youtube_video_id": "d3jmkpk_QxM"
}