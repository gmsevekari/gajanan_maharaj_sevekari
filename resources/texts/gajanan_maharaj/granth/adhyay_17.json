{
  "title_mr": "अध्याय १७",
  "title_en": "Adhyay 17",
  "content_mr": "॥ श्रीगणेशाय नमः ॥\n\nजयजयाजी महामंगला । जयजयाजी भक्तपाला ।\nजयजयाजी तमालनीला । पतितपावन नरहरे ॥१॥\n\nहिरण्यकश्यपु महाक्रूर । सज्जनाचा शत्रू थोर ।\nतयाचें तूं फाडून उदर । मरण त्याचें साधिलें ॥२॥\n\nप्रल्हादरक्षणासाठीं । तूं जन्मलास स्तंभापोटीं ।\nरुप अनुपम जगजेठी । धारण तें करुन ॥३॥\n\nदांत दाढा भयंकर । आयाळ रुळे मानेवर ।\nनेत्र जेवीं खदिरांगार । ब्रह्मांड जाळूं पहाती ॥४॥\n\nत्या भयंकर रुपाची । भीति नसे  साची ।\nपिलें जेवीं वाघिणीचीं । अंगावर खेळती तिच्या ॥५॥\n\nतुम्हां पाहून देवराया । लक्ष्मी न धजे पुढें यावया ।\nऐशा स्थितींत लागला पाया । भक्त तुझा नरहरे ॥६॥\n\nतूं भक्तवत्सल लक्ष्मीकांत । ऐसें सांगत आले संत ।\nपुरविशी भक्\u200Dतमनोरथ । नाहीं न त्यासी म्हणसी कदा ॥७॥\n\nत्या आपुल्या ब्रीदासी । जाग आतां हृषीकेशी ।\nदासगणू लागला पायांसी । अभय असूं दे पांडुरंगा ॥८॥\n\nगजाननाचे परम भक्त । होते कांहीं अकोल्यांत ।\nतयाचीया सदनाप्रत । हमेशा यावें समर्थांनीं ॥९॥\n\nचापडगांवचे बापु कृष्ण । खटाऊ शेटचें कुटुंब जाण ।\nगोडू लालाचा नंदन । बच्चुलाल नाम ज्याचें ॥१०॥\n\nजीजीबाई पंडित । आणीकही होते बहुत ।\nत्यांचीं नांवें तुम्हांप्रत । किती सांगूं विबुध हो ॥११॥\n\nएके वेळीं अकोल्यांत । आले गजानन स्वामी समर्थ ।\nखटाऊच्या गिरणींत । मुक्काम त्यानें ठेविला ॥१२॥\n\nएक भक्त मलकापुरीं । विष्णूसा नामें निर्धारी ।\nत्याच्या वाटलें अंतरीं । समर्थ आणावें मलकापुरा ॥१३॥\n\nत्यानें आमंत्रणाचा वशिला । भास्कराच्या द्वारें लाविला ।\nहाच भास्कर होता झाला । समाधिस्थ अडगांवीं ॥१४॥\n\nतो त्या वेळीं होता जवळ । करी कारभार अंगें सकळ ।\nविष्णूसाला होतें बळ । याच भास्कर पाटलाचें ॥१५॥\n\nभास्कर म्हणे मलकापुरीं । चला समर्था लवकरी ।\nभक्त विष्णूसाच्या घरीं । बोलावण्यास आला तो ॥१६॥\n\nमनोरथ येथील भक्तांचे । तुम्हीं पुरविले असती साचे ।\nआतां मलकापुरीचे । लोक वाट पहाती ॥१७॥\n\nतईं समर्थ म्हणाले भास्करा । सध्यांच मी मलकापुरा ।\nयेत नाहीं जाण खरा । तूं आग्रह करुं नको ॥१८॥\n\nफार आग्रह करशील । तरी फजीत पावशील ।\nयाचा विचार करी खोल । मी न बोललों कांहीं तरी ॥१९॥\n\nदोरीसी दिधल्या फार ताण । ती मध्येंच तुटतसे जाण ।\nमी न हलणार येथून । तूं या फंदांत पडूं नको ॥२०॥\n\nभास्कर बोले त्यावरी । कांहीं असो मलकापुरीं ।\nचला विष्णूसाचे घरीं । हीच विनंति गुरुराया ! ॥२१॥\n\nमी तुमचा लाडका । मसी धक्का देऊं नका ।\nमी भरंवसा दिला देखा । तुम्हां घेऊनि येण्याचा ॥२२॥\n\nती प्रतिज्ञा माझी पुरी । तुम्हीं करावी आज खरी ।\nचला आतां स्टेशनावरी । गाडींत बसायाकारणें ॥२३॥\n\nऐसा आग्रह करुन । घेऊन आला गजानन ।\nमलकापुराकारण । न्यावयासी श्रोते हो ! ॥२४॥\n\nभास्करानें विनवणी । स्टेशनमास्तरा करोनी ।\nबारा जणांचा डबा त्यांनीं । खाली करविला संतास्तव ॥२५॥\n\nमहाराज तैसेंच बैसले । ते न कांहीं बोलले ।\nजागेवरुन नाहीं उठले । गाडी सुटेपर्यंत ॥२६॥\n\nतों गाडी सुटण्याचा । घंटा झाला अखेरीचा ।\nडोळा चुकवून भास्कराचा । लीला केली ऐशा रीतीं ॥२७॥\n\nजो डबा मोकळा केला । तो त्यांनीं सोडून दिला ।\nयोगीराज जाऊन शिरला । बायकांच्या डब्यामध्यें ॥२८॥\n\nआधींच मूर्ति दिगंबर । स्त्रिया घाबरल्या असती फार ।\nत्यांनीं वर्दी अखेर । दिली असे पोलिसाला ॥२९॥\n\nपोलिसाचा अधिकारी । तेथें आला सत्वरीं ।\nमहाराजाला धरुन करीं । खालीं ओढूं लागला ॥३०॥\n\nअरे वेडया नंग्या पीरा । अक्कल कैसी तुज ना जरा ।\nबायकांच्या डब्यांत खरा । येऊन कैसा बैसलास ? ॥३१॥\n\nहिसडा देऊन त्याच्या हाता । तेथेंच बसले तत्त्वतां ।\nअधिकार्\u200Dयाची भीति चित्ता । मुळीं न त्यांच्या वाटली ॥३२॥\n\nमग तो अधिकारी भला । स्टेशन मास्तराकडे गेला ।\nम्हणे डब्यापासीं आतां चला । बायकाच्या माझ्यासवें ॥३३॥\n\nदोघे डब्याजवळ आले । तों मास्तरानें पाहिलें ।\nयोगीराज बसलेले । बायकांच्या डब्यांत ॥३४॥\n\nमास्तर पोलिसाच्या अधिकार्\u200Dयाला । ऐशा रीतीं बोलला ।\nतुम्ही जाऊं द्यावें याला । याच डब्यांत बसून ॥३५॥\n\nहा आहे संत थोर । चालता बोलता ईश्वर ।\nयाच्या हातें न होणार । गुन्हा तो केव्हांही ॥३६॥\n\nतें ऐकून अधिकारी । बोलता झाला ऐशापरी ।\nमी दिली आहे तार खरी । येविषयीं वरिष्ठाला ॥३७॥\n\nआतां माझ्या हातांत । कांहीं न राहिलें यत्किंचित ।\nमीं वर्दी दिली तुम्हांप्रत । तुम्ही वाटेल तें करा ॥३८॥\n\nस्टेशनमास्तरांनीं । आपली टोपी काढूनी ।\nबहु आदर दाखवोनी । विनंती केली महाराजा ! ॥३९॥\n\nतुम्हीं खालीं उतरावें । माझें एवढें ऐकावें ।\nकायद्याचें आणावें । प्रयोजन आपुल्या मानसीं ॥४०॥\n\nमहाराज उतरले खालतीं । पुढें खटला भरला त्यांचेवरती ।\nकायद्याप्रमाणें निश्चिती । जठार साहेबासमोर ॥४१॥\n\nत्यांनीं फिर्याद घेतली । त्याची तारीख नेमली ।\nशेगांवावरती भली । चौकाशीची श्रोते हो ! ॥४२॥\n\nबापुसाहेब जठार । आले शेगांवाच्यावर ।\nडाक बंगल्यांत झाले स्थिर । करण्या चौकशी खटल्याची ॥४३॥\n\nव्यकंटराव देसाई । अकोल्याचे होते पाही ।\nतेही आले ते ठाईं । कांहीं कामानिमित्त ॥४४॥\n\nमहाराजांच्या खटल्याची । गांवीं पुकार झाली साचि ।\nम्हणून मंडळी शेगांवाची । फार मिळाली बंगल्यावर ॥४५॥\n\nतैं देसाई म्हणती जठरास । आज कोणता खटला विशेष ।\nतुम्हांपुढें आहे खास । म्हणून मिळाले लोक हे ॥४६॥\n\nजठार म्हणाले त्यातें । याचें कारण तुम्हांतें ।\nकैसें न कळलें ? वाटतें । हेंच मला आश्चर्य ! ॥४७॥\n\nतुमचे स्वामी गजानन । नंगे फिरती म्हणून ।\nपोलिसांनीं भरुन । हा खटला पाठविला ॥४८॥\n\nत्या खटल्याची चौकशी । होणार आहे आज दिवशीं ।\nम्हणून वाटतें ऐसें मसी । लोक हे जमले असावेत ॥४९॥\n\nहें ऐकतां भाषण । व्यकंटराव झाले खिन्न ।\nबोलते झाले कर जोडून । खटला हा न चालवावा ॥५०॥\n\nश्रीगजानन साधूची। योग्यता आहे थोर साची ।\nमी मूर्ति भगवंताची । आहे पाहा प्रत्यक्ष ॥५१॥\n\nतो विदेही पुरुष जाणा । बंधन त्याला कशाचें ना ।\nतो योग्यांचा योगीराणा । वंदनीय अवघ्यांतें ॥५२॥\n\nखटला भरला हीच केली । पोलिसांनीं चूक भली ।\nती पाहिजे दुरुस्त झाली । आज आपुल्या करानें ॥५३॥\n\nजठार म्हणती वकिलाला । तुम्ही जाणतां कायद्याला ।\nयाचा पाहिजे होता केला । विचार तो पोलिसांनीं ॥५४॥\n\nकारकुना म्हणती बोलावणें । धाडा गजाननाकारणें।\nतें ऐकून एक त्यानें । जवान पोलिस पाठविला ॥५५॥\n\nतो येऊन समर्थासी । म्हणे चला आतां कचेरीसी ।\nअधिकार्\u200Dयानें तुम्हांसी । मज धाडिलें बोलावण्या ॥५६॥\n\nबर्\u200Dया बोलानें चलावें । फजितीस ना करुन घ्यावें ।\nना तरी मला लागेल न्यावें । तुमच्या हाता धरुन ॥५७॥\n\nतईं वदले गजानन । आम्ही न उठूं येथून ।\nतुझें पहातों शिपाईपण । ये धरीं माझ्या करा ॥५८॥\n\nशिपायाचा हात धरिला । तो ना सुटे किमपि त्याला ।\nरक्तप्रवाह बंद झाला । त्या दाबाच्या योगानें ॥५९॥\n\nहातासी लागली कळ । जीव झाला व्याकुळ ।\nकरुं लागला तळमळ । शिपाई तो त्याच ठाईं ॥६०॥\n\nशिपायासी वेळ झाला । म्हणून पाठविलें वकिलाला ।\nत्या व्यंकटराव देसायाला । समर्थासी आणावया ॥६१॥\n\nजठार म्हणती तुम्हीं जावें । समर्थासी घेऊन यावें ।\nलोकांसी न जमूं द्यावें । बंगल्याभोंवतीं निरर्थक ॥६२॥\n\nइतक्यांत आला समाचार । पोलिसाचा धरला कर ।\nबसविला एक्या जागेवर । महाराजांनीं सहज लीलें ॥६३॥\n\nमग देसाई तेथें आले । त्यांच्या भक्तासी बोलले ।\nया वेळीं नेसविलें । पाहिजे समर्थां धोतर ॥६४॥\n\nऐसी सल्ला मिळतांक्षणीं । धोतर नेसविलें भक्तांनीं ।\nतें टाकिलें सोडोनी । समर्थांनीं रस्त्यांत ॥६५॥\n\nगेले नागवे कचेरीस । सवें होतां भास्करशिष्य ।\nजठारांनीं पाहतां त्यास । दिली खुर्ची बसावया ॥६६॥\n\nया महाराज बसा येथ । तुम्ही नागवे गांवांत ।\nकां फिरतां सदोदित । हें कांहीं बरें नव्हे ॥६७॥\n\nनागवें फिरणें हाच गुन्हा । कायद्यांनीं ठरविला जाणा ।\nम्हणून विनंति आपणा । द्या हें सोडून नंगेपण ॥६८॥\n\nऐसें जठारांचें भाषण । घेतलें स्वामींनीं ऐकून ।\nआणि केलें हास्य वदन । उत्तर त्यासी द्यावया ॥६९॥\n\nतुला काय करणें यासीं । चिलीम भरावी वेगेंसी ।\nउगीच नसत्या गोष्टीशीं । महत्त्व न यावें निरर्थक ॥७०॥\n\nतें ऐकतां भाषण । जठार गेले विरघळोन ।\nजनरीतीचें याला भान । मुळींच नाहीं राहिलें ॥७१॥\n\nहा वृषभदेव भागवतीचा । किंवा शुकाचार्य साचा ।\nकिंवा वामदेवाचा । हा दुसरा अवतार ॥७२॥\n\nहा निजानंदीं सदा रत । खचित आहे जीनन्मुक्त ।\nनये लावितां याप्रत । गुन्हा विचारें केव्हांही ॥७३॥\n\nजेवीं अग्नीचा अग्नीपणा । अग्नि सोडीत नसे जाणा ।\nपरी अग्निहोत्र्यांना । कुंडांत ठेवणें भाग त्यासी ॥७४॥\n\nअग्निदेव म्हणोन । ठेविल्या कुंडावांचून ।\nतो करील दग्ध सदन । हा दोष त्याचा नसे ॥७५॥\n\nतैसें याचें नागवेपण । आहे अग्निचे समान ।\nम्हणून याचा शिष्यगण । आहे अपराधी येविषयीं ॥७६॥\n\nवस्त्ररुपी कुंडाठायीं । जरी हा ठेविला असतां पाही ।\nतरी हरकत नव्हती कांहीं । सर्वांस सुखद होतें तें ॥७७॥\n\nऐसा विचार पूर्ण केला । जठरांनीं चित्तीं भला ।\nआणि हुकूम फर्माविला । त्यांनीं पुढीलप्रमाणें ॥७८॥\n\nमहाराज मूळचे जीवन्मुक्त । त्या ठेवणें व्यवस्थित ।\nभास्कराचें काम सत्य । होतें न तें केलें त्यांनीं ॥७९॥\n\nम्हणून मीं भास्कराला । पांच रुपये दंड केला ।\nऐसा खटल्याचा निकाल झाला । जठारापुढें शेगांवीं ॥८०॥\n\nसमर्थ म्हणाले भास्करासी । पुन्हा ऐशा आग्रहासी ।\nकरशील कां सांग मशीं । निज फजिती करुन घ्याया ? ॥८१॥\n\nभास्कर कांहीं न बोलला । मौन धरुन राहिला ।\nतेथोन मंडळींनीं केला । ऐशा प्रकारें विचार ॥८२॥\n\nसमर्थासी अग्निरथीं । न बसवा येथून कल्पांतीं ।\nविनाकारण कटकटी होती । तें कांहीं बरें नव्हे ॥८३॥\n\nहा क्रम कित्येक दिवस । चालला असे शेगांवास ।\nभक्त बैलाच्या गाडीस । बसवूं लागले महाराजा ॥८४॥\n\nया रीतीं अकोल्यासी । आले एकदां पुण्यराशी ।\nबापुरावाच्या सदनासी । जाऊनियां उतरले ॥८५॥\n\nयाच वेळीं यवन जातीचा । साधु महताबशा नांवाचा ।\nहोता कुरुम गांवीं साचा । मूर्तिजापुरा सन्निध ॥८६॥\n\nत्यानें बापुरावाप्रती । सांगितलें होतें ऐशा रीतीं ।\nजेव्हां समर्थ अकोल्यास येती । तेव्हां आम्हां कळवावें ॥८७॥\n\nअकोल्यांत आल्यावर । श्रीगजानन साधुवर ।\nबापुरावानें सत्वर । मनुष्य धाडिला कुरुमासी ॥८८॥\n\nतों ऐशा रीतीं घडून आलें । महातबशा येण्या निघाले ।\nअकोल्यास याया भले । समर्थासी भेटावया ॥८९॥\n\nअकोल्याचा मनुष्य । मध्यें भेटला रस्त्यास ।\nजो आला होता न्यावयास । महताबशाकारणें ॥९०॥\n\nतो मनुष्य भेटतांक्षणीं । कीं पुसूं लागले मधुरवचनीं ।\nत्या मनुष्यालागुनी । महताबशा श्रोते हो ! ॥९१॥\n\nतूं न जावें कुरुमाला । बैस आमच्या गाडीला ।\nआपण जाऊं स्टेशनाला । मीच आहे महताबशा ॥९२॥\n\nपाहा संत आल्याचें वर्तमान । कळलें संतालागून ।\nकोणी न सांगतां जाण । त्रिकालज्ञ ते खरोखरी ॥९३॥\n\nमहताबशाच्या संगातें । दोन चार यवन होते ।\nअवघे येऊन सदनातें । उतरले बापुरावाच्या ॥९४॥\n\nदुसरे दिवशीं प्रातःकाळा । महताबशा होता जेथें बसला ।\nमहाराज आले तया स्थळा । निजलीलें करुन ॥९५॥\n\nमहताबशाचे धरुन केंस । समर्थांनीं ताडिलें त्यास ।\nत्या ताडण्याचा उद्देश । हाच होता विबुध हो ! ॥९६॥\n\nयवनजातींत जन्मून । कांहीं न केला उपयोग जाण ।\nयवनाचें आंडदांडपण । नाहीं अजून गेलें रे ॥९७॥\n\nया आडदांडपणांनीं । तत्त्वघात होईल जाणी ।\nमृत्युलोकींचे अवघे प्राणी । चिंताग्रस्त होतील ॥९८॥\n\nतुझें महताब आहे नांव । त्याची काय आठवण ठेव ।\nदोषरुपी तमा वाव । तुझ्यापुढें मिळूं नये ॥९९॥\n\nहा द्वेषरुपी अंधार । वाढत चालला वरचेवर ।\nयाची नाहीं तुला खबर । म्हणून तुजला ताडिलें ॥१००॥\n\nऐसा मिळतां इशारा । महताबशातें तोषला खरा ।\nसाधूच साधूच्या अंतरा । जाणताती निःसंशय ॥१॥\n\nजेव्हां महताबशा तें ताडिलें । तईं संगतीचे यवन भले ।\nकावरेबावरे होते झाले । तो प्रकार पाहून ॥२॥\n\nमहताबशा बोलला त्यासी । तुम्ही न राहावें ।\nआम्हांपासीं । जावें निघून कुरुमासी । हेंच आहे उत्तम ॥३॥\n\nशेख कडू शिवाय जाण । गेले चौघे निघून ।\nतो द्यावयासी आमंत्रण । बच्चुलाल पातला ॥४॥\n\nम्हणे उद्यां दयाघना ! । यावें तुम्हीं भोजना ।\nया दासाचिया सदना । हीच आहे विनंति ॥५॥\n\nदुसरे दिवशीं तांग्यांत । बसवूनी समर्थाप्रत ।\nमोठया थाटांनीं मिरवीत । निज सदना आणिलें ॥६॥\n\nपरी समर्थ तांग्याखालीं । उतरले नाहींत मुळीं ।\nतेणें मंडळी चिंतावली । म्हणे कां ना उतरती हे ॥७॥\n\nतसाच तांगा नेला परत । बापुरावाच्या सदनाप्रत ।\nमंडळी पडली घोटाळ्यांत । समर्थें ऐसें कां केलें ? ॥८॥\n\nकाल आमंत्रण घेतलें । आज तांग्याखालीं न उतरले ।\nयाचें कारण शोधिते झाले । आपापल्या बुद्धीनें ॥९॥\n\nत्यात होता एक धूर्त । तो बोलला अवघ्यांप्रत ।\nमला समजलें इंगित । या गोष्टीचें ये वेळां ॥११०॥\n\nमहताबशाला वगळीलें । म्हणून महाराज नाहीं उतरले ।\nभोजनाचें कां न केलें । महताबशाला आमंत्रण ॥११॥\n\nआतां घेऊन दोघांसी । बसून एका तांग्यासी ।\nम्हणजे ते निश्चयेंसी । उभयतांही येतील ॥१२॥\n\nतेंच वाक्य खरें झालें । दोघांलाही मिरवीत नेलें ।\nमहताबशाला उतरविलें । मंदिराजवळील थेटरांत ॥१३॥\n\nश्रीरामाच्या मंदिरीं । गजाननाची उतरली स्वारी ।\nपरी तेही गेले अखेरी । उठोनियां थेटरांत ॥१४॥\n\nअवघ्यांचीं झालीं भोजनें । मग महताबशा लोकांस म्हणे ।\nमला तुम्ही तिकिट देणें । पंजाबचें काढून ॥१५॥\n\nतैं शेख कडू बोलला । त्या महताबशा फकिराला ।\nतुम्ही कुरुमच्या मशीदीला । टाकून कैसें जातां हो ? ॥१६॥\n\nती मशीद बांधून । पंजाबाशीं जावें आपण ।\nकाम अर्धें टाकून । जाणें उचित नसे तुम्हां ॥१७॥\n\nमहताब शेख कडूशीं । बोलता झाला प्रेमेशीं ।\nआग्रह करुं नका मशी । ये वेळीं निरर्थक ॥१८॥\n\nगजाननाचा हुकूम झाला । मजसी पंजाबांत जाण्याला ।\nआतां एक क्षणही या स्थळा । मी न राहूं शके हो ॥१९॥\n\nसमर्थाच्या कृपेंकरुन । मशिदीचें काम पूर्ण ।\nहोईल हें माझें वचन । सत्य तुम्ही मानावें ॥१२०॥\n\nधर्माविषयीं द्वैत । संताठाईं नसतें सत्य ।\nतें अवघ्यां धर्माप्रत । समसमान मानिती ॥२१॥\n\nखुळें देऊळ मशिदीची । तुम्ही नका वाढवूं साची ।\nती वाढतां दोघांची । आहे हानि होणार ॥२२॥\n\nसामान देऊळ मशिदीचें । एकची आहे साचें ।\nआकारानें भिन्नत्व त्याचें । मानून भांडूं नये हो ॥२३॥\n\nयवन तेवढा खुदाचा । आणि हिंदु काय भूताचा ? ।\nपोक्त विचार करा याचा । मनुष्यपण टिकवावया ॥२४॥\n\nतरीच होईल कल्याण । हिंदु आणि मुसलमान ।\nहीं एकाच देवापासून । निर्माण असती जाहले ॥२५॥\n\nधर्म बापा ज्याचा त्यांनीं । प्रिय मानावा प्राणाहूनी ।\nपरी विधर्म्यांच्या ठिकाणीं । अलोट प्रेम धरावें ॥२६॥\n\nहें न झालें जोंवरी । सौख्य लांब तोंवरी ।\nजा मशीद होईल पुरी । गजाननाच्या कृपेनें ॥२७॥\n\nमहताबशा निघून गेले । पुनः न इकडे परत आले ।\nया गोष्टीचें पाहिजे केलें । मनन हिंदुयवनांनीं ॥२८॥\n\nपाहा महताबशाला जरी । ताडिते झाले साक्षात्कारी ।\nपरी द्वेष नव्हता अंतरीं । प्रेम अलोट होतें हो ॥२९॥\n\nशाहालागीं घेतल्या विना । भोजना न गेला योगीराणा ।\nहे मुद्दे मनीं आणा । या गोष्टींचे श्रोते हो ! ॥१३०॥\n\nअसो या बापुरावाची । कांता एक होती साची ।\nतिला भानामतीची । बाधा होती विबुध हो ! ॥३१॥\n\nमळवट यावा घटकेंत । घटकेमाजीं कंठीं तात ।\nघटकेमाजीं वस्त्रांप्रत । अग्नी तो लागावा ॥३२॥\n\nबिब्याच्या पाठीवर । फुल्या याव्या अपरंपार ।\nकधीं दांडीवरील चीर । जळून जावें अकस्मात ॥३३॥\n\nया भानामतीच्या त्रासांनीं । ती बापुरावाची कामिनी ।\nक्षीण गेली होवोनी । अन्नपाणी न रुचे तिला ॥३४॥\n\nभानामती काढण्याला । बापुरावें जाणत्याला ।\nआणले बाहून अकोल्याला । परी न झाला उपयोग ॥३५॥\n\nखर्चहि झाला अतोनात । गुण न आला किंचित ।\nअखेर त्यानें जोडिले हात । श्रीगजाननस्वामीला ॥३६॥\n\nमहाराज माझ्या कुटुंबाला । भानामतीचा त्रास झाला ।\nकेले नाना उपायाला । आतां मात्र कंटाळलों ॥३७॥\n\nतुझीं पाउलें माझ्या घरा । आज लागलीं गुरुवरा ! ।\nतेथेंच कां आसरा । भानामतीस मिळावा ? ॥३८॥\n\nज्या दरींत पंचानन । बसला आहे येऊन ।\nतेथेंच कां ओरडून । दिमाख दाखवावा कोल्ह्यांनीं ॥३९॥\n\nजेथें कस्तुरी दरवळली । तेथेंच कां हो रहावी भली ।\nगुरुराया ही ओंगळी । घाण भानामतीची ॥१४०॥\n\nऐसी विनंती ऐकून । गजाननांनीं अवलोकन ।\nकेलें निजकृपें करुन । बापुराव कांतेला ॥४१॥\n\nत्यायोगें श्रोते तिची । भानामती निमाली साची ।\nनाहीं किंमत माकडाची । सिंहाचिया पुढें हो ॥४२॥\n\nअसो एकदां फिरत फिरत । महाराज आले आकोटांत ।\nनरसिंगजीला भेटण्याप्रत । बंधु आपला म्हणोनी ॥४३॥\n\nत्याच्या मठाशेजारीं । एक विहीर होती खरी ।\nजाऊन त्या विहिरीवरी । बसले गजाननमहाराज ॥४४॥\n\nपाय आंत सोडिले । डोकावून पाहूं लागले ।\nआंतील जलालागीं भले । वरच्यावरी श्रोते हो ॥४५॥\n\nपाहून त्यांची ऐशी कृति । लोक साशंक झाले चित्तीं ।\nनरसिंग महाराज विचारती । अरे हें काय करतोस ! ॥४६॥\n\nगोदा यमुना भागीरथी । तुम्हांसाठीं येथें असती ।\nआणखी तीर्थें आहेत किती । हें पाहातों डोकावून ॥४७॥\n\nतुला त्यांचें घडतें स्नान । मी कां राहूं तसाच जाण ! ।\nया तीर्थांनीं मला स्नान । आज येऊन घालावें ॥४८॥\n\nत्यांनीं स्नान घातल्याविना । मी न येथून हले जाणा ।\nऐशा ऐकून भाषणा । कैक म्हणाले या रीतीं ॥४९॥\n\nखरोखरी हा आहे पिसा । शेगांव नादीं लागला कैसा ! ।\nजरा थांबा येथेंच बसा । काय करी हा पाहुं पुढें ॥१५०॥\n\nतों विहिरींतील जलाप्रत । उकळ्या उठल्या अगणित ।\nश्रोते एका निमिषांत । विहीर भरली पाण्यानें ॥५१॥\n\nहजारों कारंज्याच्या परी । गजाननाच्या अंगावरी ।\nवर्षूं लागले पहा वारी । त्या विहिरीचें तेधवां ॥५२॥\n\nलोकां म्हणती गजानन । या रे स्नानालागून ।\nनाहीं उरलें प्रयोजन । विहिरीमाजीं उतरण्याचें ॥५३॥\n\nगंगा यमुना गोदावरी । वरता आली आहे खरी ।\nस्नान साधा ये अवसरीं । या पुण्य सरितेचें ॥५४॥\n\nभाविकांनीं केलें स्नान । निंदकांनीं खालीं मान ।\nघातली तो पाहून । प्रकार त्या पाण्याचा ॥५५॥\n\nसंत जें जें आणती मनीं । तें तें पुरवी चक्रपाणी।\nत्यांच्या वाणीलागुनी। असत्यता न दे परमात्मा ॥५६॥\n\nस्नान होतां समर्थ उठले । पाणी पहिल्यापरि झालें ।\nविहिरीच्या त्या तळास गेलें । उकळ्या बंद जाहल्या ॥५७॥\n\nनरसिंगजीसी भेटून । निघून गेले दयाघन ।\nशेगांवासी बैसून । मनोवेगाच्या वारुवरी ॥५८॥\n\nस्वस्ति श्रीदासगणूविरचित । हा गजाननविजय नामें ग्रंथ ।\nतारक होवो भवाब्धींत । भाविक भक्तांकारणें ॥१५९॥\n\nशुभं भवतु । श्रीहरिहरार्पणमस्तु ॥\n\n॥ इति श्री गजानन विजय ग्रंथस्य सप्तदशोऽध्यायः समाप्तः ॥",
  "content_en": "Shri Ganeshayanmah! Jai to you, the most auspicious one! Jai to you the protector of devotees. Jai to you to recover or darkness. O Saviour of the fallen. O God.\n\nHiranyakashyap was very cruel and an enemy of good people. You killed him by emerging out of a pillar to protect Pralhad. That time you had a peerless form with fearful teeth and jaws, mane flowing on the neck and your fiery red eyes looked as if they were going to burn the entire universe. But this horrible appearance did not scare the devotees, like cubs playing in the laps of a tiger. Looking at your appearance even Lakshmi dared not go near you, but the devotee touched your feet.\n\nO Lakshmikant, you are lovers of your devotees and saints say that you fulfill aIl their desires and never say \"no\" to them. Now Dasganu prostrates before you and prays to keep up this fame of yours by making me fearless.\n\nThere were many devotees of Shri Gajanan Maharaj at Akola to whom he frequently used to go. Some of them were Bapukrishna of Chapadgaon, Khatauseth, Bacchulal son of Gondulal and Jijibai Pandit. Once Shri Gajanan Maharaj came to Akola and stayed at Khatau mills. Vishnusa, a devotee of Shri Gajanan Maharaj wished to take Shri Gajanan Maharaj to Malkapur, and requested Bhaskar to arrange it. This was the same Bhaskar who had later attained Nirvan at Adgaon. He was with Shri Gajanan Maharaj to look after his needs and comfort. Vishnusa depended on him for getting the grace of Shri Gajanan Maharaj . Bhaskar requested Shri Gajanan Maharaj to Visit Malkapur as Vishnusa had come to invite him.\n\nShri Gajanan Maharaj said, \"Bhaskara, I don't wish to go to Malkapur so don't force me. I tell you that if you force me, it will make you regret it. If a rope is stretched too much, it breaks. I don't wish to move from here, so do not bother me at all.\"\n\nBhaskara said, \"Whatever you may say. I still request you to visit Malkapur for the sake of Vishnusa. I, your most beloved devotee, have promised Vishnusa that you will go to him at Malkapur. Your refusal is shocking to me. Please honor my promise and let us go to Malkapur.\"\n\nForcing like this, Bhaskar brought Shri Gajanan Maharaj to the Railway station for going to Malkapur. On Bhaskara's request the station master got one compartment vacated for Shri Gajanan Maharaj . Shri Gajanan Maharaj did not move, nor said anything till the departure of the train. When the bell rang for the train to start, he moved unnoticed and instead of entering the vacant compartment, entered the ladies compartment. The sight of the naked saint scared the ladies and they immediately informed the police. The Officer of the police came and started dragging him out of the compartment saying, \"You naked man, don’t you have any sense. How did you enter the ladies compartment?” With a jerk Shri Gajanan Maharaj freed his hand and continued to sit there without fear of that officer. Then the police Officer went to the Station Master and brought him to the ladies compartment. When he saw \"Yogiraj\" sitting in the ladies compartment, the station master requested the police officer that Shri Gajanan Maharaj be permitted to travel in that compartment, as he was a great saint, unlikely to commit any offence. Thereupon the police officer said that he had already sent a telegram to his higher officer and nothing was left in his hands, so he may do whatever he liked. Thereupon the station officer, as a mark of respect, took out his cap, and most humbly requested Shri Gajanan Maharaj to come out of the compartment to respect the law. Subsequently a case was filed against Shri Gajanan Maharaj as per law. It was put for hearing in the court of Shri Jathar, who fixed the date for proceeding at Shegaon. He came to Shegaon and stayed at the rest house for the hearing of the case. Venkatrao Desai of Akola also happened to come to Shegaon on that day for some other work. Hearing the announcement of the case, a lot of people gathered at the rest house. Shri Desai enquired from Shri Jathar about the case which made so many people gather there. Shri Jathar was surprised at his ignorance and told that the case was against Shri Gajanan Maharaj for moving out naked in public. Shri Desai felt sorry and with folded hands said, \"This case is not proper. Shri Gajanan Maharaj is a great saint - the God incarnate, a divine person. He is a holy man having no bondage, a yogi of yogis respected by all. The police have committed a mistake by prosecuting him and now should correct it by withdrawing their prosecution.\"\n\nShri Jathar said that the police should have thought over it before filing the case, and under such circumstances he was helpless as per the law. He then ordered his clerk to call Shri Gajanan Maharaj. The clerk thereupon sent one police constable to bring Him to the court. The constable went and asked Shri Gajanan Maharaj to accompany him and further threatened to take him forcibly if resisted. Shri Gajanan Maharaj refused to go and challenged the Javan to take him by force. Saying so, Shri Gajanan Maharaj extended his hand and caught hold of the hand of the constable. The grip was so tight that the blood flow in the constable’s hand was obstructed, making him uncomfortable with pain. As the Javan did not turn up, Shri Jathar sent Venkatrao Desai to bring Shri Gajanan Maharaj and ordered people around to disperse. Shri Desai got information about the plight of the constable on reaching there, and asked the devotees to put clothes on Shri Gajanan Maharaj . So Shri Gajanan Maharaj was made to wear a dhoti, but he threw it away on the way to the rest house and went naked to the court. Shri Jathar respectfully received Shri Gajanan Maharaj and offered him a chair to sit on. Then, Shri Jathar said to Shri Gajanan Maharaj , \"It is not proper to move out naked in town as it is against the law. So I request you not to move out naked.\"\n\nShri Gajanan Maharaj smilingly replied, \"How are you concerned with that? Fill up my pipe with tobacco and don't give any importance to such things.\"\n\nHearing this Shri Jathar just melted and realized that Shri Gajanan Maharaj was far above the ways of the material world, a Vrushab Dev of Bhagwati, A Shukachrya or an incarnation of Namdeo. He saw Maharaj’s blissful mental attitude and realized the state of liberation attained by Shri Gajanan Maharaj and as such, Shri Jathar thought that \"This saint cannot be charged with any offence. Fire cannot be void of its fiery element, so it has got to be kept in a safe bowl. Otherwise it can burn the entire house. In such a case the fire cannot be blamed for what it does. Likewise the nakedness of Shri Gajanan Maharaj is similar to the fire and His disciples are guilty for keeping him in that state, guilty of not keeping Him in a bowl of clothes.\"\n\nThinking so, Shri Jathar ordered as follows:\"Shri Gajanan Maharaj is basically a liberated soul and his proper upkeep is the responsibility of Bhaskar, who has neglected it. So I order Bhaskar to pay a fine of five rupees.\" Shri Gajanan Maharaj , hearing the order, asked Bhaskar to desist from doing anything against His will in the future. Bhaskar kept quiet, but all the devotees decided to avoid the train journey for Shri Gajanan Maharaj thereafter, and accordingly a bullock car was used for His travel.\n\nOnce Shri Gajanan Maharaj came to Akola and stayed at the house of Bapurao. At the time there lived a Muslim saint named Mehtabshah at Kurum, a town near Murtizapur. He had told Bapurao to inform him when Shri Gajanan Maharaj came to Akola. Accordingly Bapurao sent a man to Kurum to inform Mehtabshah about this arrival of Shri Gajanan Maharaj, but it so happened that Shri Mehtabshah had already started for Akola and this messenger, sent by Bapurao, met Him on the way. Upon seeing that man Mehtabshah said, \"Don't go to Kurum, come and sit in our cart. I am Mehtabshah.\"\n\nLook, how one saint knows the movements of another saint! They are really omnipotent. Mehtabshah was accompanied by 3-4 Muslim devotees and all of them stayed at Bapurao's house. The next morning Shri Gajanan Maharaj came to the room where Shri Mehetabshah was staying and caught a hold of his hair, giving Mehtabshah a good beating. His intention in doing so was to convey to Mehtabshah that His birth in a Muslim community was being wasted as the roughness, peculiar to that community, still existed in Him and the same could come in His way of self-realization. Shri Gajanan Maharaj wanted Mehtabshah to justify His name by keeping away the darkness of malice. In beating him Shri Gajanan Maharaj hinted that Mehtabshab was not free from that malice. Saints understand each other's mind. So, Shri Mehatabshah was happy to get the hint. When Shri Gajanan Maharaj was beating Mehatabshah, the Muslim devotees who\naccompanied Mehtabshah were agitated, but Shri Mehatabshah asked them to keep quiet and go back to Kurum in their own interest. Except Skh.Kadu all others left for Kurum. At that time Seth Bachchula came and invited Shri Gajanan Maharaj for meals at his place the next day.\n\nThe next day, Shri Gajanan Maharaj was taken in a \"Tanga\" to Bachulal's house for meals. But on reaching there he did not get down and asked the Tanga to be taken back. All were surprised at His action, especially because he had accepted the invitation the previous day. One intelligent man amongst them suggested that it might be, because Shri Mehtabshah was not invited along with Shri Gajanan Maharaj . So they went and invited Mehatabshah. Then, the both of them came in the same Tanga to Bachuchulal's house. Shri Mehatabshaha's stay was arranged at the nearby theatre and Shri Gajanan Maharaj ’s in the Shri Ram Temple, but subsequently Shri Gajanan Maharaj also went to the theatre. All took their meals and then Shri Mahatabashah told his disciples to get him a train ticket for Punjab. Skh. Kadu requested Shri Mehatabshah to leave Kurum, only after completing the construction of the mosque, which was half built. Thereupon he said,\"I got orders from Shri Gajanan Maharaj for going to Punjab, so I must go without any delay. To tell you the truth, the work of the construction of the mosque will be completed by the grace of Shri Gajanan Maharaj. Saints do not believe in the difference of religions and treat all the religions as equal. The fads of mosques and religions, if given undue importance, will ruin all of you. Both temples and mosques are built by the same material, and to fight because of their different shapes is foolish. Do you mean to say that only Muslims belong to God and Hindus to ghosts? Think wisely in the interest of all humanity. Remember that the same God creates both Hindus and Muslims. One should love his own religion, but also respect that of others. Without such thinking, happiness will be far away. Now go, the mosque will be completed by the grace of Shri Gajanan Maharaj.”\n\nShri Mehatabshah went away and never returned thereafter. Both Hindus and Muslims should give thought to this advice. Look, even though Shri Gajanan Maharaj beat Shri Mehatabshah, His heart was full of love for him. There was no malice at all. Shri Gajanan Maharaj did not go to take meals without Mehatabshah. All should think over this aspect.\n\nThe wife of Shri Bapurao came under the spell of Bhanamati. One moment she used to get Kunku on her forehead, next moment a rope round her neck and at times her clothes used to glow with fire. Sometimes she used to get black scars on her back and had her clothes spread dry to catch fire. Such mysterious and maddening happenings had affected her health. She lost taste for food and consequently became very weak. Bapurao had spent a lot of money for her cure, but to no effect. At last, and as a last resort, he surrendered to Shri Gajanan Maharaj and with folded hands said, \"Maharaj, my wife is suffering from Bhanamati, I tried my best to get her cured, but failed. I am completely fed up with the malady. How can Bhanamati enter the place of your abode? How dare a fox come and shout in the lion's den? How can a stink exist in the vicinity of the musk fragrance?\"\n\nHearing this, Shri Gajanan Maharaj glanced at Bapurao's wife and her Bhanamati vanished.\n\nOnce in his wanderings Shri Gajanan Maharaj reached Akot to meet Shri Narsinghji-his brother saint. There was a well near His 'math'. Shri Gajanan Maharaj went and sat on its parapet with His legs hanging inside. He was constantly looking in the well. All were surprised to see him do like that and even Narsinghji asked Him the reason for doing so. Shri Gajanan Maharaj replied,\n\"I see Godavari, Bhagirathi and Yamuna in the well, and want to find out which other holy rivers are there along with them. When you are daily getting their waters for your bath, why should I be denied that pleasure? These rivers must come out and give me a holy bath today, and I will not leave this place until they do so.\"\n\nHearing Him say so, people thought that he was really mad to expect such things to happen. However, a moment later, the well water came up gushing like a fountain and poured on Shri Gajanan Maharaj. He called upon all people to join him and take a bath in the holy waters of Ganga, Yamuna, Godavari and all other rivers. Believers went and readily took the holy bath with Shri Gajanan Maharaj . God Almighty always fulfills the wishes of saints.\n\nAfter the bath Shri Gajanan Maharaj went away, and the fountain of water withdrew, taking the water in the well to its original level. Shri Gajanan Maharaj met Shri Narsinghji and went away to Shegaon with mind's speed.\n\nMay this Gajanan Vijay epic, sung by Shri Dasganu, prove to be a savior to all devotees.\n\n\"SHUBHAM BHAVATU\"\nHere ends Chapter Seventeen",
  "youtube_video_id": "PAe9c95Y0R8"
}