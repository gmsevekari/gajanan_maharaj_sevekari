{
  "title_mr": "अध्याय १३",
  "title_en": "Adhyay 13",
  "content_mr": "॥ श्रीगणेशाय नमः ॥\n\nहे संतवरदा श्रीधरा । हे दयेच्या सागरा ।\nहे गोपगोपीप्रियकरा । तमालनीळा पाव हरी ॥१॥\n\nतुझें ईशत्व पाहण्याकरितां । जेव्हां झाला विधाता ।\nगाई-वासरें चोरितां । यमुनातटीं गोकुळांत ॥२॥\n\nतेव्हां तूं निजलीलेंकरुन । गाई वासरें होऊन ।\nब्रह्मदेवाकारण । आपलें ईशत्व दाविलें ॥३॥\n\nदुष्ट ऐशा कालियाला । यमुनेमाजीं तुडवून भला ।\nरमणकद्वीपा धाडिला । गोप निर्भय करण्यास ॥४॥\n\nतेवीं माझ्या दुर्दैवा । तुडवूनी या वासुदेवा ।\nदासगणू हा करावा । निर्भय सर्व बाजूंनीं ॥५॥\n\nमी अजाणभक्त तुझा हरी । परी देवा कृपा करी ।\nमी आहे अनाधिकारी । योग्य न तुझ्या कृपेस ॥६॥\n\nऐसें जरी आहे सत्य । परी नको पाहूंस अंत ।\nमाझी चिंता वार त्वरित । आपुल्या कृपाकटाक्षें ॥७॥\n\nआतां श्रोते सावधान । बंकट, हरी, लक्ष्मण ।\nविठू जगदेवादि मिळून । गेले वर्गणी जमवावया ॥८॥\n\nभाविकांनीं वर्गणी दिली । कुत्सितांनीं कुटाळी केली ।\nवर्गणीची कांहो पडली । जरुर तुमच्या साधूस्तव ॥९॥\n\nगजानन म्हणतां महासंत । जें न घडे तें घडवीत ।\nमग त्यांच्या मठाप्रत । वर्गणी ही कशाला ? ॥१०॥\n\nकुबेर त्यांचा भंडारी । मग कशास फिरतां दारोदारीं ? ।\nचिठ्ठी कुबेराच्यावरी । करा म्हणजे काम झालें ॥११॥\n\nऐसें ऐकतां भाषण । जगदेव बोलला हांसोन ।\nया भिक्षेचें कारण । आहे तुमच्या बर्\u200Dयासाठीं ॥१२॥\n\nश्रीगजाननासाठीं । नको बांधणें मठ-मठीं ।\nह्या अवघ्या आटाआटी । तुमचें कल्याण व्हावयास ॥१३॥\n\nस्वामी गजाननाचा । त्रैलोक्य हाचि मठ साचा ।\nअवघीं वनें हा बगीचा । पलंग ज्यांचा मेदिनी ॥१४॥\n\nअष्टसिद्धि दासीपरी । राबताती ज्याच्या घरीं ।\nतो न तुमची पर्वा करी । त्याचें वैभव निराळें ॥१५॥\n\nसविता सूर्यनारायण । त्यासी दीप कोठून ।\nप्रकाश देऊं शकेल जाण । प्रतिकार करण्या तमाचा ॥१६॥\n\nतो मुळींच प्रकाशमयी । त्याला दीपाचें काज नाहीं ।\nहलकारा तो कोठून होई । सार्वभौमा भूषविता ? ॥१७॥\n\nइच्छा ऐहिक वैभवाची । असते मानवांप्रति साची ।\nती आहे व्हावयाची । पूर्ण या पुण्यकृत्यानें ॥१८॥\n\nरोग बरा करण्या भली । औषधाची योजना केली ।\nप्राणासाठीं नसे झाली । ती हें ध्यानीं धरा हो ॥१९॥\n\nरोग भय शरीरास । नाहीं मुळींच प्राणास ।\nजन्ममरण हेंही त्यास । नाहीं मुळीं राहिले ॥२०॥\n\nतैसी तुमची सुसंपन्नता । रक्षण व्हाया सर्वथा ।\nपुण्यरुप औषधी आतां । मिळणें भाग आहे कीं ॥२१॥\n\nसंपन्नता हें शरीर । रोग त्याचें अनाचार ।\nत्याचा नाश होणार । या पुण्यरुप औषधीनें ॥२२॥\n\nम्हणून पुण्यसंचय करा । कुतर्क ना चित्तीं धरा ।\nपुण्य मेदिनीमाजीं पेरा । करा आपुल्या संपत्तीचा ॥२३॥\n\nवीज पेरितां खडकावर । तें वायां जातें साचार ।\nत्यास कधीं ना येणार । मोड हें ध्यानीं धरावें ॥२४॥\n\nअनाचार दुर्वासना । हे खडक असती जाणा ।\nतेथें टाकिल्यावरी दाणा । तो किडे पांखरें भक्षिती ॥२५॥\n\nसंतसेवेसमान । कोणतें नाहीं पुण्य आन ।\nस्वामी सांप्रत गजानन । मुगुटमणी संतांचे ॥२६॥\n\nसंतकार्यास कांहीं देतां । अगणित होतें सर्वथा ।\nएक दाणा टाकितां । मेदिनीमाजीं कणीस होतें ॥२७॥\n\nत्या कणसास दाणे येती । एकाचेच बहुत होती ।\nतीच पुण्याची आहे स्थिति । हें बुध हो विसरुं नका ॥२८॥\n\nऐसें बोलतां साचार । कुटाळ झालो निरुत्तर ।\nखरें तत्त्व असल्यावर । कुंठित गती तर्काची ॥२९॥\n\nनेता असल्या वजनदार । वर्गणी ती जमे फार ।\nक्षुल्लकाच्यानें न होणार । कार्य कधीं वर्गणीचें ॥३०॥\n\nअसो मिळाल्या जागेवरी । कोट बांधिला सत्वरीं ।\nझटूं लागले गांवकरी । मग वाण कशाची ? ॥३१॥\n\nबांधकाम कोटाचें । चालतां शेगांवीं साचें ।\nदगड चुना रेतीचें । सामान गाडया वाहती ॥३२॥\n\nत्या वेळीं समर्थस्वारी । होती जुन्या मठावरी ।\nत्यांनीं विचार अंतरीं । ऐशा रीतीं केला हो ॥३३॥\n\nआपण येथें बसल्याविणें । काम न चाले झपाटयानें ।\nम्हणून कौतुक समर्थानें । केलें कसें तें परियेसा ॥३४॥\n\nएका रेतीच्या गाडीवरी । समर्थांची बसली स्वारी ।\nतो गाडीवान झाला दूरी । महार होता म्हणून ॥३५॥\n\nतयीं महाराज वदले तयास । कां रे खालीं उतरलास ? ।\nआम्हां परमहंसास । विटाळाची बाधा नसे ॥३६॥\n\nमहार बोले त्यावरी । महाराज तुमच्या शेजारीं ।\nमी न बसे गाडीवरी । तें आम्हां उचित नसे ॥३७॥\n\nमारुती रामरुप झाला । परी रामासन्निध नाहीं बसला ।\nतो उभाच पहा राहिला । कर जोडूनी रामापुढें ॥३८॥\n\nबरें बापा तुझी मर्जी । त्यास हरकत नाहीं माझी ।\nबैलांनों, नीट चला आजी । गाडीवाल्यामागून ॥३९॥\n\nबैल तैसे वागले । नाहीं कशास बुजाले ।\nगाडीवाल्यावांचून आले । नीट सांकेतिक स्थलास ॥४०॥\n\nसमर्थ खालीं उतरले । मध्यभागीं येऊन बसले ।\nतेथेंच हल्लीं काम झालें । त्यांच्या भव्य समाधीचें ॥४१॥\n\nही जागा शेगांवांत । आहे दोन नंबरांत ।\nत्रेचाळीस पंचेचाळीस । सातशें सर्व्हे नंबराच्या ॥४२॥\n\nमहाराज बसले ज्या ठिकाणीं । तीच यावी मेदिनी ।\nमध्यभागा म्हणूनी । हें करणें भाग पडलें ॥४३॥\n\nत्या दोन नंबरांतून । जागा थोडथोडी घेऊन ।\nसाधिला तो मध्य जाण । ऐसे चतुर कारभारी ॥४४॥\n\nएक एकराचा हुकूम झाला । परी बांधकामाच्या वेळेला ।\nसमाधिमध्य साधण्याला । जागा थोडी पडली कमी ॥४५॥\n\nत्यासाठीं म्हणून । अकरा गुंठे जास्त जाण ।\nजमीन ती घेऊन । बांधकाम चालविलें ॥४६॥\n\nपुढार्\u200Dयांच्या होतें मनीं । वचन दिलें अधिकार्\u200Dयांनीं ।\nआणिक एक एकर तुम्हांलागुनी । काम पाहून जागा देऊं ॥४७॥\n\nयास्तव केलें धाडस । अकरा गुंठे घेण्यास ।\nपरी तें गेलें विकोपास । एका दुष्टाच्या बातमीमुळें ॥४८॥\n\nयामुळें पुढारी । थोडे घाबरले अंतरीं ।\nत्यांत जो पाटील होता हरी । तो बोलला समर्था ॥४९॥\n\nअकरा गुंठे जागेचा । तपास करावया साचा ।\nएक जोशी नांवाचा । आला असे अधिकारी ॥५०॥\n\nहांसत हांसत पाटलाला । समर्थानें शब्द दिला ।\nजागेबद्दल जो कां झाला । दंड तुम्हां तो माफ होईल ॥५१॥\n\nत्या अधिकारी जोशाप्रती । समर्थानें दिली स्फूर्ती ।\nचाललेल्या प्रकरणावरती । शेरा त्यांनीं मारिला ॥५२॥\n\nकीं हा दंड झालेला । विनाकारण आहे भला ।\nदंड गजानन संस्थेला । परत द्यावा म्हणून ॥५३॥\n\nमी करुन आलों चौकशी । जाऊन त्या शेगांवासी ।\nया घडलेल्या प्रकारासी । दंड होणें उचित नाहीं ॥५४॥\n\nम्हणून तो माफ केला । ऐसा हुकूम जेव्हां आला ।\nतैं हरी पाटलाला । आनंद झाला विशेष ॥५५॥\n\nतो म्हणे समर्थांचें । वाक्य ना खोटें व्हावयाचें ।\nमजवरी किटाळ महाराचें । येऊन गेलें नुकतें एक ॥५६॥\n\nत्या वेळीं महाराजांनीं । भिऊं नकोस म्हणोनी ।\nतुझ्या एकाही केसालागुनी । धक्का न त्याचा बसेल ॥५७॥\n\nतेंच खरें अखेर । घडून आलें साचार ।\nतैसाच हाही प्रकार । आज दिनीं झालासे ॥५८॥\n\nसमर्थवाक्य खोटें झालें । ऐसें कोणी न कधीं ऐकिलें ।\nअसो शेगांवाचे लागले । लोक भजनीं स्वामींच्या ॥५९॥\n\nआतां नव्या जागेंत आल्यावर । जे कांहीं घडले प्रकार ।\nम्हणजे समर्थांचे चमत्कार । ते आतां वर्णितों ॥६०॥\n\nमेहेरकरच्या सान्निध्याला । सवडद नामें ग्राम भला ।\nत्या गांवींचा एक आला । गंगाभारती गोसावी ॥६१॥\n\nयास होता महारोग । कुजून गेलें अवघें अंग ।\nउरली न पडल्यावांचून भेग । जागा दोन्ही पायांला ॥६२॥\n\nकरपद बोटें झडून गेलीं । तनूप्रती चढली लाली ।\nकानाच्या सुजल्या पाळी । कंडू सुटला तनूतें ॥६३॥\n\nम्हणून गंगाभारती । त्या महारोगा त्रासला अती ।\nसमर्थांची ऐकोन कीर्ति । शेगांवासी पातला ॥६४॥\n\nश्रोते त्या गोसाव्याप्रत । लोक आडवूं लागले बहुत ।\nतुला रक्तपिति आहे सत्य । तूं न जावें दर्शना ॥६५॥\n\nमहाराज दिसतील ऐशा ठायीं । उभा राहून दर्शन घेई ।\nकधींही ना जवळ जाई । त्यांचे चरण धरावया ॥६६॥\n\nहा स्पर्शजन्य रोग फार । म्हणून वैद्य डाँक्\u200Dटर ।\nसांगती याचा विचार । तूं आपल्या मनीं करी ॥६७॥\n\nपरी एके दिनीं गंगाभारती । चुकवून अवघ्या लोकांप्रती ।\nयेता झाला सत्वर गतीं । प्रत्यक्ष दर्शन घ्यावया ॥६८॥\n\nडोई ठेवितां पायावर । समर्थांनीं चापट थोर ।\nमारिली त्याच्या डोक्यावर । अति जोरानें विबुध हो ॥६९॥\n\nम्हणून तो उभा ठेला । समर्थास न्याहाळूं लागला ।\nस्वामींनीं त्याचे थोबाडाला । दोन्ही करें ताडिलें ॥७०॥\n\nफडाफड मारिल्या मुखांत । आणिक वरती एक लाथ ।\nखाकरोनी बेडक्याप्रत । थुंकले त्याच्या तनूवरी ॥७१॥\n\nतोच त्यांनीं मानिला । समर्थांचा प्रसाद भला ।\nबेडका होता जो कां पडला । तयाचीया अंगावर ॥७२॥\n\nतो त्यानें घेऊन करीं । चोळून अवघ्या शरीरीं ।\nलाविता झाला मलमापरी । आपुल्या सर्व अंगास ॥७३॥\n\nतो प्रकार पाहतां । एक कुटाळ तेथें होता ।\nतो गोसाव्यासी बोलतां । झाला पहा येणें रीति ॥७४॥\n\nआधींच शरीर नासलें । तुझें आहे बापा भलें ।\nत्यावरी यांनीं टाकिलें । या अमंगळ बेडक्यातें ॥७५॥\n\nतो तूं प्रसाद मानिला । अवघ्या अंगातें चोळिला ।\nजा लावून साबणाला । धुऊन टाकी सत्वर ॥७६॥\n\nहे ऐसे वेडेपीर । विचरुं लागतां भूमीवर ।\nत्यांशीं अंधश्रद्धेचे नर । साधु ऐसें मानिती ! ॥७७॥\n\nत्याचा परिणाम ऐसा होतो । अविधि कृत्यांस ऊत येतो ।\nतो येतां सहज जातो । समाज तो रसातळां ॥७८॥\n\nयासी तुझेंच उदाहरण । तूं औषध घेण्याचें सोडून ।\nआलास कीं रे धांवून । या वेडयापिशापाशीं ॥७९॥\n\nगोसावी तें ऐकतां । हंसूं लागला सर्वथा ।\nम्हणे तुम्ही येथेंच चुकतां । याचा करा विचार ॥८०॥\n\nअमंगळ साधूपाशीं । कांहीं न राहतें निश्चयेंसी ।\nकस्तुरीच्या पोटाशीं । दुर्गंधी ना वसे कदा ॥८१॥\n\nतुम्हां दिसला बेडका । तो हा प्रत्यक्ष मलम देखा ।\nकस्तुरीच्या सारखा । सुवास येतो यालागीं ॥८२॥\n\nतुम्हां संशय असल्यास । पहा माझ्या अंगास ।\nहात लावूनिया खास । म्हणजे कळून येईल कीं ॥८३॥\n\nत्यांत थुंक्याचें नांव नाहीं । अवघी औषधी आहे पाही ।\nमी इतुका वेडा नाहीं । बेडक्यास मलम मानणारा ॥८४॥\n\nतुझा त्याशीं संबंध नव्हता । म्हणून बेडका दिसला तत्त्वतां ।\nसमर्थांची योग्यता । त्वां न मुळीं जाणिली ॥८५॥\n\nत्याचें पहाण्या प्रत्यंतर । चाल जाऊं एकवार ।\nस्नान केलेल्या जागेवर । वेळ आतां करुं नको ॥८६॥\n\nसमर्थ स्नान प्रतिदिवशीं । करतील ज्या जागेसी ।\nथल्या ओल्या मातीसी । मी लावितों निजांगा ॥८७॥\n\nऐसा संवाद तेथें झाला । दोघे गेले स्नानस्थला ।\nतो कुटाळासी आला । अनुभव गोसाव्यापरीच ॥८८॥\n\nमृत्तिका स्नानस्थलाची । दोघांनींही घेतली साची ।\nतों गोसाव्याच्या हातींची । बसली औषधी होऊन ! ॥८९॥\n\nकुटाळाच्या हातांत । ओलीच माती आली खचित ! ।\nदुर्गंधीही किंचित्\u200C । येत होती तियेला ॥९०॥\n\nतो प्रकार पाहतांक्षणीं । कुटाळ घोटाळला मनीं ।\nकुत्सित कल्पना सोडूनी । शरण गेला समर्था ॥९१॥\n\nअसो कोणी गोसाव्यातें । जवळ बसूं देत नव्हतें ।\nहा दूर बसून भजनातें । करी स्वामीपुढें नित्य ॥९२॥\n\nआवाज गंगाभारतीचा । पहाडी गोड मधुर साचा ।\nअभ्यास होता गायनाचा । त्या गंगाभारतीला ॥९३॥\n\nऐसे पंधरा दिवस गेले । रोगाचें स्वरुप पालटलें ।\nलालीनें तें सोडिलें । जयाचिया अंगाला ॥९४॥\n\nचाफे झाले पूर्ववत्\u200C । भेगा पदींच्या निमाल्या समस्त ।\nदुर्गंधीचा मोडला त्वरित । ठाव त्याचा श्रोते हो ॥९५॥\n\nगोसाव्याचें ऐकून भजन । होई संतुष्ट समर्थमन ।\nप्रत्येक जिवाकारण । गायन हें आवडतें ॥९६॥\n\nबायको गंगाभारतीची । अनुसूया नांवाची ।\nती शेगांवीं आली साची । न्याया निज पतीला ॥९७॥\n\nसंतोषभारती कुमार । होता तिच्याबरोबर ।\nयेऊन पतीस जोडिले कर । चला आतां गांवातें ॥९८॥\n\nतुमची व्याधी बरी झाली । ती मीं दृष्टीं पाहिली ।\nसमर्थ साक्षात्\u200C चंद्रमौळी । आहेत हेंच खरें असें ॥९९॥\n\nमुलगा तेंच बोलला । म्हणे बापा गांवीं चला ।\nपुसून गजानन महाराजाला । येथें राहणें पुरें झालें ॥१००॥\n\nगंगाभारती म्हणे त्यावर । मला नका जोडूं कर ।\nआजपासून साचार । मी तुमचा खचित नाहीं ॥१॥\n\nही अनाथाची माउली । स्वामी गजानन येथे बसली ।\nत्यानें माझी उतरली । धुंदी चापट मारुन ॥२॥\n\nराख लाविली अंगाप्रत । आणि चित्त तुझें संसारांत ।\nकेलीस विटंबना बहुत । या भगव्या वस्त्राची ॥३॥\n\nऐसें संकेतें बोलले । थापटया मारुन जागें केलें ।\nआतां डोळे उघडिले । संसाराचा संबंध नको ॥४॥\n\nहे संतोषभारती कुमारा । तूं तुझ्या आईस नेईं घरा ।\nयेथें नकोस राहूं जरा । सवडद जवळ करावें ॥५॥\n\nहिचें जीवमान जोंवरी । तोंवरी हिची सेवा करी ।\nही तुझी माय खरी । हिला अंतर देऊं नको ॥६॥\n\nमातोश्रीची करितां सेवा । तो प्रिय होतो वासुदेवा ।\nपुंडलिकाचा ठेवावा । इतिहास तो डोळ्यांपुढें ॥७॥\n\nमी येतां सवडदांत । पुन्हां रोग होईल पूर्ववत्\u200C ।\nम्हणून त्या आग्रहांत । तुम्हीं न पडावें दोघांनीं ॥८॥\n\nआजवरी तुमचा होतों । आतां देवाकडे जातों ।\nनरजन्माचा करुन घेतों । कांहीं तरी उपयोग ॥९॥\n\nहा वायां गेल्या खरा । नराचा जन्म साजिरा ।\nचुकेल चौर्\u200Dयांशींचा फेरा । ऐसें साच सांगितलें ॥११०॥\n\nसमर्थकृपेनें निश्चिती । झाली मलाही उपरती ।\nया परमार्थखिरींत माती । टाकूं नका रे मोहाची ॥११॥\n\nऐसें सांगून कुटुंबाला । मुलांसह सवडदाला ।\nदिले धाडून राहिला । आपण तसाच शेगांवीं ॥१२॥\n\nपदपदांतरें समर्थांचीं । आवडीनें म्हणावीं साची ।\nत्यास कला गायनाची। येत होती विबुध हो ॥१३॥\n\nप्रत्यहीं तो अस्तमाना । एकतारा घेऊन जाणा ।\nसमर्थांच्या सन्निधाना । बैसून भजन करीतसे ॥१४॥\n\nऐकून त्याचें भजन । इतरांचेंही हर्षें मन ।\nवस्तु अशीच आहे गान । रंजविणारी सर्वांतें ॥१५॥\n\nहा गंगाभारती बरा झाला । रोगाचा पत्ता मोडला ।\nमलकापुरास पुढें गेला । गजाननाच्या आज्ञेनें ॥१६॥\n\nअसो एकदां पौषमासीं । झ्यामसिंग आला शेगांवासी ।\nबोलतां झाला समर्थांसी । माझ्या गांवास चला हो ॥१७॥\n\nमम भाच्याच्या गृहाला । अडगांवीं नेण्याला ।\nमी आलों होतों आपणांला । तयीं आपुला करार ॥१८॥\n\nऐसा होता समर्था । मी नाहीं येत आतां ।\nनको करुं आग्रह वृथा । पुढें मागें येईन ॥१९॥\n\nत्याला दिवस झाले बहुत । आतां चला मुंडगांवांत ।\nमी आहें आपुला भक्त । माझी इच्छा पूर्ण करा ॥१२०॥\n\nमुडंगांवात माझे घरीं । कांहीं दिवस राहा तरी ।\nमी अवघी करुन तयारी । न्याया आलों आपणा ॥२१॥\n\nझ्यामसिंगाबरोबर । मुंडगांवीं आले साधुवर ।\nदर्शना लोटले नारीनर । तो न आनंद वर्णवे ॥२२॥\n\nझ्यामसिंगानें भंडारा । घातिला असे थोर खरा ।\nमुंडगांव झालें गोदातीरा । दुसरें कीं हो पैठण ॥२३॥\n\nपैठणामाजी एकनाथ । मुंडगांवीं गजानन संत ।\nभजनी दिंडया अमित । आल्या भजन करावया ॥२४॥\n\nआचारी लागले स्वैपांका । अर्धा स्वैंपाक झाला निका ।\nतैं महाराज बोलले देखा । ऐसें झ्यामसिंगासी ॥२५॥\n\nझ्यामसिंगा, आज चतुर्दशी । मुळींच आहे रिक्त तिथी ।\nभोजनाच्या पंक्ती । पौर्णिमेला होऊं दे ॥२६॥\n\nझ्यामसिंग बोलला यावर । स्वयंपाक झाला तयार ।\nलोक जमले आहेत फार । आपला प्रसाद घ्यावया ॥२७॥\n\nस्वामींनीं केलें बोलणें । तुझें व्यवहार दृष्टीनें ।\nयोग्यपरी हें न माने । त्या जगदीश्वराला ॥२८॥\n\nझ्यामसिंगा, हें अन्न । न येईल उपयोगाकारण ।\nतुम्हां प्रापंचिकालागून । आपलेंच व्हावें वाटतें ॥२९॥\n\nपंक्ती बसल्या भोजना । तों एका एकी आकाश जाणा ।\nभरुन आलें गर्जना । होऊं लागली मेघाची ॥१३०॥\n\nचमके वीज माथ्यावरी । झंझावात सुटला भारी ।\nकडकडा ती कांतारीं । लागलीं झाडें मोडावया ॥३१॥\n\nघटकेंत पाणी पाणी झालें । अन्न अवघें वाया गेलें ।\nमग झ्यामसिंगानें विनविलें । महाराजास येणें रीतीं ॥३२॥\n\nआतां महाराज उद्यां तरी । मुळीं न व्हावें आजच्या परी ।\nहिरमुष्टी होऊन बसली खरी । अवघी मंडळी गुरुराया ॥३३॥\n\nनिवाराया पर्जन्याला । हा नव्हे पावसाळा ।\nआगांतुक बेटा आला । आमचा नाश करावया ॥३४॥\n\nआतां पाऊस पडेल । तरी शेतीचें होईल ।\nवाटोळें तें पाहा सकळ । मग म्हणतील लोक ऐसें ॥३५॥\n\nझ्यामसिंगे केलें पुण्य । हा भंडारा घालून ।\nतें भोंवलें आम्हांलागून । वा खूप तर्\u200Dहा पुण्याची ॥३६॥\n\nतैं महाराज म्हणाले झ्यामसिंगा ! । ऐसा सचिंत होसी कां गा ।\nतुला न उद्यां देईल दगा । हा पर्जन्य कधींही ॥३७॥\n\nआतांच मी वारितों त्यासी । ऐसें बोलोन आकाशासी ।\nपाहूं लागला पुण्यराशी । तों आभाळ फांकलें ॥३८॥\n\nमेघ क्षणांत निघून गेले । सर्व ठायीं ऊन पडलें ।\nहें एका क्षणांत झालें । अगाध सत्ता संताची ॥३९॥\n\nदुसरें दिवशीं पौर्णिमेला । थोर भंडारा पुन्हां झाला ।\nतो नियम चालला । अजून या मुंडगांवीं ॥१४०॥\n\nझ्यामसिंगानें आपुली । इस्टेट सर्व अर्पण केली ।\nमहाराजांचे चरणीं भली । त्या मुंडगांव ग्रामांत ॥४१॥\n\nलोक त्या मुंडगांवांत । समर्थाचे झाले भक्त ।\nपुंडलीक भोकरे म्हणूनी त्यांत । एक जवान पोर्\u200Dया असे ॥४२॥\n\nहा उकिरडया नामक कुणब्याचा । पुत्र एकुलता एक साचा ।\nभक्त झाला महाराजांचा । ऐन तारुण्यामाझारीं ॥४३॥\n\nहें उकीर्डा नाम वर्\u200Dहाडांत । पोर नसल्या वांचत ।\nलोक नवसें ठेवितात । ऐसा प्रघात त्या प्रांतीं ॥४४॥\n\nतें पेंटय्या तेलंगणांत । केर पुंजा महाराष्ट्रांत ।\nतैसा उकीर्डा वर्\u200Dहाडांत । नांव ठेविती बालकाचें ॥४५॥\n\nहा पुंडलिक वद्य पक्षासी । करावया वारीसी ।\nयेत नियमें शेगांवासी । घ्याया दर्शन समर्थांचें ॥४६॥\n\nजैसें कां ते वारकरी । वद्यपक्षामाझारीं ।\nजाती इंद्रायणीचे तीरीं । देहू आळंदी गांवाला ॥४७॥\n\nतैसाच हा वर्\u200Dहाडांत । वारी वद्यपक्षांत ।\nकरी येऊन शेगांवांत । परम भावभक्तीनें ॥४८॥\n\nअसो एकदां वर्\u200Dहाडांत । रोग ग्रंथिक सन्निपात ।\nबळावला अत्यंत । गांव बाहेर पडलें कीं ॥४९॥\n\nया तापांत ऐसें होतें । प्रथमतां थंडी वाजते ।\nअंग ज्वरानें तप्त होतें । डोळे होती लाल बहु ॥१५०॥\n\nआणि कोठें तरी सांध्यावर । ग्रंथि उठे सत्वर ।\nती होतां करी जोर । वात तिच्या मागुनी ॥५१॥\n\nमग रोगी बरळतसे । शुद्धि न कांहीं राहातसे ।\nतलखी अंगाची होत असे । बेशुद्ध होई क्षणक्षणां ॥५२॥\n\nपूर्वीं हा रोग विपरीत । नव्हता भरतखंडांत ।\nत्याचा वास युरोपांत । होता मोठया प्रमाणीं ॥५३॥\n\nती सांथ इकडे आली । गांवोगांव पसरली ।\nत्याच्या प्रतिकारा सोडून दिलीं । लोकांनीं तीं घरेंदारें ॥५४॥\n\nत्या दुर्धर सांथीची स्वारी । आली पाहा मुंडगांवावरी।\nतों पुंडलिकाची आली वारी । शेगांवास निघाला ॥५५॥\n\nकसकस त्याला घरींच आली । परी ती त्यानें चोरिली ।\nशेगांवाची वाट धरली । आपुल्या पित्यासमवेत ॥५६॥\n\nयेतां पांच कोसांवर । शरीरासी भरला ज्वर ।\nएक पाऊल भूमीवर । तयाच्यानें टाकवेना ॥५७॥\n\nगांठ उठली बगलेंत । हैराण झाला रस्त्यांत ।\nऐसें पाहून पुसे तात । कां रे पुंडलिका ऐसें करिशी ? ॥५८॥\n\nपुंडलिक म्हणे बापाला । बाबा मशीं ताप आला ।\nगोळा एक कांखेला । उठला आहे येधवां ॥५९॥\n\nशक्ति सारी क्षीण झाली । आतां मशीं न चालवे मुळीं ।\nकाय करुं ही राहिली । वारी हायरे दुर्दैवा ॥१६०॥\n\nहे स्वामी दयाघना ! । वारीस खंड पाडी ना ।\nदाव तुझ्या दिव्य चरणा । भक्त वत्सला कृपानिधी ॥६१॥\n\nवारी सांग झाल्यावर । मग येऊं दे खुशाल ज्वर ।\nजरी सांडलें शरीर । तरी न त्याची पर्वा मला ॥६२॥\n\nमाझा पुण्यठेवा हीच वारी । ती रक्षण आतां करी ।\nही सांथ झाली वैरी । नाश तिचा करावयातें ॥६३॥\n\nशरीरसामर्थ्य जोंवर । परमार्थ घडे तोंवर ।\nबापही झाला चिंतातुर । ती मुलाची पाहून स्थिति ॥६४॥\n\nतोही रडूं लागला । हा एकुलता एक पुत्र मला ।\nदेवा न दिवा नेईं भला । हा माझ्या वंशाचा ॥६५॥\n\nउकिर्डा म्हणे पुत्रास । गाडीघोडे बसावयास ।\nआणूं का या समयास । तुला बाळा बसावया ॥६६॥\n\nपुंडलीक वदे तयावरी । झाली पाहिजे पायींच वारी।\nउठत बसत कसें तरी । जाऊं चला शेगांवा ॥६७॥\n\nमध्येंच मृत्यु आल्यास । शव तरी ने शेगांवास ।\nनको करुं शोकास । हेंच आतां सांगणें ॥६८॥\n\nबसत उठत पुंडलिक आला । अति कष्टें शेगांवाला ।\nपाहून स्वामी समर्थाला । घातलें त्यानें दंडवत ॥६९॥\n\nतों समर्थांनीं माव केली । एका हातानें दाबिली ।\nकांख त्यांनींच आपुली । अति जोर करोनिया ॥१७०॥\n\nआणि केलें मधुरोत्तर । पुंडलिका, तुझें गंडांतर |\nटळलें आतां तिळभर । चिंता त्याची करुं नको ॥७१॥\n\nतैसें महाराज वदतां क्षणीं । पुंडलिकाची गांठ जाणी ।\nगेली जागच्या जागीं जिरोनी । ताप तोही उतरला ॥७२॥\n\nकंप अशक्\u200Dततेनें । राहिला देहाकारणें ।\nकरीं पुंडलिकाच्या मातेनें । आणिला नैवेद्य वाढून ॥७३॥\n\nघांस त्या नैवेद्याचे । समर्थें घेतां दोन साचें ।\nकांपरें तें पुंडलिकाचें । गेलें बंद होवोनिया ॥७४॥\n\nपुंडलिक झाला पूर्ववत् । अशक्\u200Dतता राहिली किंचित् ।\nहें गुरुभक्\u200Dतीचें फळ सत्य । उघडा डोळे अंधांनो ! ॥७५॥\n\nगुरु योग्य असल्यावरी । वायां न जाई सेवा खरी ।\nकामधेनु असल्या घरीं । कां न इच्छा पुरतील ? ॥७६॥\n\nसांग करुन वारीला । पुंडलिक गेला मुंडगांवाला ।\nहें जो चरित्र वाची भला । त्याचें टळेल गंडांतर ॥७७॥\n\nसंतचरित्र ना कहाणी । अनुभवाची खाण जाणी ।\nमात्र अविश्वास मनीं । संतकथेचा न यावा हो ॥७८॥\n\nश्रीदासगणूविरचित । हा गजाननविजय नामें ग्रंथ ।\nसुखद होवो भाविकांप्रत । हेंच देवा मागणें ॥१७९॥\n\nशुभं भवतु ॥ श्रीहरिहरार्पणमस्तु ॥\n\n॥ इति श्री गजानन विजय ग्रंथस्य त्रयोदशोऽध्यायः समाप्तः ॥",
  "content_en": "Shri Ganeshayanmah! O Shri Hari! You are the supreme saint, the ocean of kindness and an intimate friend of the Gopa and Gopis. O Shri Hari! Please manifest Yourself to me. Brahmadeo had to steal cows and calves in Gokul to see the Godliness in You. At that time You Yourself became cows of calves and manifested the Godliness in You to Brahmadeo. You crushed Kaliya Cobra in Yamuna and sent him to Ramanakdweep to free the Gopas of his menace. Likewise, I request You to trample my misfortune and to rid me of all fears. O Hari! I am the most ignorant devotee of Yours: undeserving and not suitable for Your blessings, but, even then, I request You to please oblige me by Your favor to free me from all worries immediately.\n\nNow listen. Bankat, Hari, Laxman Vithu and Jagdeo together went around collecting donations for the Matth of Shri Gajanan Maharaj . Believers readily subscribed while some mischievous people taunted them saying, \"Why should your saint need donations? You always say that Shri Gajanan Maharaj is a great saint capable of performing any miracle, then why should He need money for His Matth? Kuber is his banker - Just draw a Hundi in the name of Kuber instead of going from door to door for money.\" Jagdeo laughed and said, \"This begging for donations is for your good. There is no need to build a Matth or temple for Shri Gajanan Maharaj. All this exercise is meant for bringing happiness to you. This whole universe is a Matth for Shri Gajanan Maharaj . All these forests are gardens and the earth a cot for him. Eight Siddhis serve him like maids. He does not care for you, as his glory is entirely different from what you imagine it to be. How can a candle help the sun in diffusing darkness? The sun is, itself, light and does not need a candle at all. How can a watchman bring grandeur to an emperor? Human beings desire material pleasure and that can be fulfilled by this good deed. Remember that the medicine is required to cure the disease of the body and not of the soul. The body is susceptible to disease and not the soul. What of that, even birth and death does not affect the soul. Thus this medicine of Punya (good deeds) is required to protect your material pleasures, which are in your body, and sin is its disease. This medicine of Punya will destroy the sin. Therefore, increase your Punya and stop all this perverse thinking sow the wealth of good deeds to reap the crop of happiness. Grains sown on rocks get wasted and they never germinate. Bad desires and acts are like rocks and grains thrown on them will be consumed by birds and insects only. There is no better Punya than rendering service to saints. At present, Shri Gajanan Maharaj is a gem amongst saints. A single grain sown gives out a bunch of grains; likewise - anything given for the cause of a saint adds to your Punya countless times. One grain gives back multiple grains - same is the case with Punya.”\n\nHearing this, the slanderers kept quiet, as truth puts an end to all arguments. Donations can be collected only with the help of men having prestige in this society. Ordinary persons are of no use for such work. People, then, started the work of constructing a compound wall around the plot acquired for Shri Gajanan Maharaj .\n\nEverybody in Shegaon extended help for this work. The material like stone, lime and sand for the work was carried in bullock carts. At that time Shri Gajanan Maharaj was sitting in the old Matth. He thought that unless He, Himself, went and sat in the new place, the work of the construction would not be expedited. Thinking so, he climbed a bullock cart carrying sand to the new place of Matth. The cartman, being a Mahar by caste, immediately moved away from the cart. Shri Gajanan Maharaj asked him the reason for his behavior and added that He being a saint-a Paramhansa-was not affected by the contact of untouchables. There upon the Mahar said, \"It is true, but even then that is not proper for me to sit beside You on the cart. Maroti became one with Shri Ram, but never sat by His side. He always stood before Him with folded hands.\"\n\nShri Gajanan Maharaj agreed and asked the bullocks to follow the cartman. They really behaved well, and brought the cart, without the cartman, to the desired place.\n\nShri Gajanan Maharaj got down and sat in the center of the plot where the temple stands at present. This place is in two survey numbers: 43/45. The spot where Shri Gajanan Maharaj sat was treated as the centre for construction and for doing so they had to take land from both the survey numbers. In fact they were sanctioned only one acre of land, but due to the centre already being fixed as above, an encroachment of eleven gunthas of land was done for the construction ol the Matth. They dared do this because the Collector had promised to allot more land after looking at the progress of construction. However, some mischievous elements reported the matter to the Government. The devotees were disturbed at the news and informed Shri Gajanan Maharaj that an Officer by name Joshi was coming to enquire about the matter of encroachment. Shri Gajanan Maharaj laughed and said that the fine imposed on the encroachment would be exempted. It proved true. Shri Joshi on going through the enquiry passed orders exempting the fine imposed on Shri Gajanan Maharaj Trust. When this order was received, Hari Patil remembered the episode when he had beaten a Mahar. At that time also Shri Gajanan Maharaj had promised him protection and had ultimately saved Hari Patil from prosecution. Thus whatever Shri Gajanan Maharaj had said proved true. Now I will narrate the miracles performed by Shri Gajanan Maharaj after coming to the new Matth.\n\nA man named Gangabharti came to Shegaon from a village Savadad near Mehkar. He was suffering from leprosy and his whole body had become rotten with cracks on both legs. The disease had eaten away his finger tips, reddened all skin and had produced an itching sensation all over his body. Gangabharati was tired of the suffering and so when he heard of Shri Gajanan Maharaj, came to Shegaon. The devotees there did not allow him to go near Shri Gajanan Maharaj as the disease was contagious. They advised him to get the Darshan of Shri Gajanan Maharaj from a distance. Despite this advise one day Gangabharati took an opportunity, rushed and took direct Darshan of Shri Gajanan Maharaj by prostrating and putting his head on Maharaj’s feet. At this, Shri Gajanan Maharaj gave him a big slap on his head; as he got up to look at Shri Gajanan Maharaj , he again got slaps on both his cheeks. Thereafter Shri Gajanan Maharaj kicked him by His feet and spat on him. The spittle that fell on Gangabharti’s body was treated by him as a gift (Prasad) and, like an ointment, massaged all his body by that spittle. Looking at that a person, standing nearby, criticised him for applying the spittle to his already rotten body. He advised to wash it away by soap and to keep away from such actions of blind faith. He even went to the extent of saying that Gangabharati should take some medicine instead of coming to such mad men like Shri Gajanan Maharaj.\n\nGangabharati smiled and said, “You are wrong. There is nothing unclean with saints. Kasturi (Musk) will never emit a bad smell. What appeared like spittle to you was in fact a medicinal ointment and it smells like musk. If you doubt it, just touch my body and smell; you will find that there is no trace of spittle in it. It is all medicine. I am not a fool to treat this spittle as an ointment. Since it was not meant for you, it looked like a spittle to you. You do not know the greatness of Shri Gajanan Maharaj ! To prove my statement, let us go to the place where Shri Gajanan Maharaj takes his daily bath and from where I will take the mud and apply it to my body.”\n\nBoth of them went to that bathing place; Gangabharati took the mud from that place and it turned into ointment in his hand. The critic did the same thing but there remained only mud in his hand.This made him realize the real thing and made him surrender to Shri Gajanan Maharaj.\n\nNobody allowed Gangabharati to go near Shri Gajanan Maharaj , so he used to sing bhajans sitting away from Him. He had a melodious voice and was a good singer too. This continued for a fortnight and then there was a miracle. The redness on his body disappeared, the earlaps regained normal luster and shape, cracks on the feet closed and the stinking from body vanished. Gangabharati continued singing bhajans in his sweet voice. It pleased everybody.\n\nAnasuya, Gangabharati’s wife, alongwith her son, Santosh Bharati, came to Shegaon to take her husband back home. They, with folded hands, said, “Your disease is now cured by the grace of Shri Gajanan Maharaj , so we request you to take permission from Him to go home with us.” Gangabharati replied, “Please don't pray to me. I don’t belong to you anymore. Shri Gajanan Maharaj slapped me and brought me to senses, saying that I should not defame the saffron robes I wear. My eyes are open now and I wish to keep away from family life. Santoshbharati, now you better go home with your mother; be obedient to her and keep her happy. Follow the ideal of Pundalika for rendering service to the mother. That will bring you blessings from Vasudeo. If I return to Savadad, the disease will catch me again. So do not force me. Till now I belonged to you, but hereafter I will devote myself to almighty God to free me from the cycle of life and death. This change in my thinking has come by the grace of Shri Gajanan Maharaj . Please don't tempt me anymore.”\n\nSaying so, he sent them back to Savadad and himself stayed at Shegaon. Every evening, sitting before Shri Gajanan Maharaj, he used to sing Bhajans, which enchanted every one. He was completely cured of the disease and then went to Malkapur as per the orders of Shri Gajanan Maharaj.\n\nOnce, in the month of Poush, Zyam Singh came to Shegaon and requested Shri Gajanan Maharaj to come with him to his village. He reminded Shri Gajanan Maharaj that when he had come some time back with the same invitation, he was told to come later on. Accordingly he had come now to take Shri Gajanan Maharaj to Mundgaon. Shri Gajanan Maharaj went with him. Many People gathered at Mundgaon and took His Darshan. Zyam Singh arranged a grand feast to celebrate the visit and Mundgaon became the second Paithan. At Paithan there was saint Eknath, as Shri Gajanan Maharaj was at Mundgaon. Many singers’ groups reached there to sing Bhajans in praise of God. Cooks started preparation of food on large scale, and when it was halfway through, Shri Gajanan Maharaj said to Zyam Singh, \"Today is Chathurdashi which by nature is an empty Tithi, so it is better to arrange feeding the people tomorrow which is Pornima.\" Whereupon Zyam Singh said that the food was nearly ready and people had gathered to take prasad.\n\nShri Gajanan Maharaj replied, \"What you say is correct in your own way, but it is not acceptable to Almighty God. Zyam Singh, this food has to go to waste. You, men of the family, always wish things to happen as per your desires, but it is not possible.” Even then, people sat in rows to take food. Suddenly clouds gathered in the sky and it started raining heavily with a thunderstorm. The roaring lightning and the storm uprooted many trees and in a short time, the downpour spread water everywhere; even in the food. All food was wasted.\n\nZyam Singh then said to Shri Gajanan Maharaj , \"O Maharaj! All people are greatly disappointed by these rains. Now tomorrow, atleast, it should not happen like this. It is not the rainy season to rain. So it appears to have come just to destroy our preparations. Such untimely rains may rain the crops and the people will taunt me saying this to be the fruit of Zyam Singh's Punya.\"\n\nThereupon Shri Gajanan Maharaj assured him that it will not happen like this the next day, and then he just looked up towards the clouds and in a moment they all vanished and clear sunlight came out. Such was the will power of Shri Gajanan Maharaj . The next day, Zyam Singh held a ‘bhandara’ and fed all the people of the village. This tradition of feeding the people on this particular day still continues at Mundgaon. Zyam Singh surrendered all his estate at the feet of Shri Gajanan Maharaj.\n\nOn this occasion of the visit of Shri Gajanan Maharaj , many people of Mundgaon became his\t\nshishyas (disciples), among whom was a young boy by name Pundalik Bhokre. He was the only\nson of Ukirda - a Kunbi by caste. It is customary in Berar to name a child as Ukirda when the survival of such children was doubtful. Similarly Pentayya in Telangana and Kerpunja in Maharashtra are the names given to children to ensure their survival.\n\nThis Pundalik was visiting Shegaon regularly on every Vadya Ekadashi, like a Varkari going regularly to Pundharpur, Dehu and Alandi. So was the routine of Pundalik to go to Shegaon every month for the Darshan of Shri Gajanan Maharaj.\n\nOnce there was a spread of plague epidemic in Berar. In this disease the patient first gets shivering and then temperature. Eyes become blood red followed by eruption of tumours on some of the joints of the body. Then the patient loses his senses and dies. This disease was never seen in India in the past. It was rampant in Europe from where it came to India and had spread all over the country. It made people leave their houses and reside in open fields to protect themselves.This terrible killer disease came to Mundgaon also. It was the day of Vadya Ekadashi and Pundalik had to go to Shegaon as per his routine. He was feeling feverish but even then left for Shegaon with his father. After walking about ten miles he was hot with fever and could not walk a step ahead. A tumour also erupted in his armpit and felt completely exhausted. Looking at his condition, his father anxiously enquired about his health. Pundalik said that he had a high fever, a tumour in the armpit and a feeling of extreme weakness.\n\nPundalik, with folded hands said, “O Gajanana! Please see that my Vari (routine of coming to you on Vadya Ekadashi) is not disturbed. Let me reach at your feet today. Once I reach Shegaon, I won't mind death thereafter. Please protect me from this plague enemy till I reach Shegaon. Visiting shrines is possible only if you are in good health.” Looking at the condition of Pundalik, his father felt sorry and tears rolled from his eyes. He prayed to God to save his only sons from this calamity. He offered Pundalik to get a bullock cart for his journey to Shegaon. Pundalik replied, “No, I must go to Shegaon on foot only. Slowly I will walk and reach Shegaon. If I die on the way, please carry my body to Shegaon and don't worry.” Saying so, Pundalik started walking slowly and with great difficulty reached Shegaon. He saw Shri Gajanan Maharaj and prostrated at his feet. Looking to Pundalik Shri Gajanan Maharaj pressed His own armpit by another hand and said, “Pundalik, your danger is averted, so do not worry at all.”\n\nWhen Shri Gajanan Maharaj said so, the tumour in the armpit of Pundalik suddenly vanished. He was, however, feeling a bit of weakness, but that too disappeared when Shri Gajanan Maharaj ate two morsels of Naivedya offered by Pundalika's mother. Pundalika began feeling normal. This was the result of Gurubhakti, and an example to be noted by disbelievers. It shows that devotion to a proper Guru never goes to waste. Real Guru is like having a Kamdhenu at home, to fulfil all your desires.\n\nAfter completing his rituals of the Vari, Pundalik returned to Mundgaon. If you read this Chaitra, all the dangers to you will be averted. It is a biography of a great saint and not any imaginary story. Everything given in this book is real and actually happened. Nobody should show any disbelief in this story of the great saint.\n\nMay this Gajanan Vijay Granth, written by Dasganu, bring happiness to all! Thus prays\t\nDasganu. May good come to you all.\n\nMy obeisance to both Har and Hari.\n\n\"SHUBHAM BHAVATU\"\nHere ends Chapter Thirteen",
  "youtube_video_id": "dzMFpgOhois"
}